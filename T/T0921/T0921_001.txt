敬禮遍照尊我今依契經略說阿閦佛修行念誦儀行者應當禮五方諸如來盡想虛空中遍滿如胡麻即對一一佛盡心而懺悔隨喜及勸請我所積集福迴向諸有情次即對本尊應當結跏坐端身應正直閉目離攀緣即起悲愍心觀察無邊界初結三昧耶次誦金剛輪滅除諸過咎即當結甲印加持於五處次作金剛橛堅牢道場地復結方隅界壇中觀大海中想彌盧山上觀寶樓閣閣上師子座種種供養具眾寶以莊嚴次結車輅印想奉妙喜剎即靜虛空道又結請寶車及以部心請復應作辟除及示三昧耶即結金剛網奉獻閼伽水想浴無垢身復當奉尊座次第獻五供即結虛空藏盡於無邊界一一想雲海以身親奉獻即當誦讚歎或讚百八名即結部母印加持本所尊及護於自身次結本尊印即當捧珠鬘加持已頂戴諦住而念誦即入字輪觀以此殊勝福迴向於有情即結本尊印次誦部母明如前五供養及讚本尊德即獻閼伽水應結外院印左轉而解界復結寶車輅外撥而奉送想尊還本宮重結三昧耶五悔如前作即起隨自意讀誦大乘經或住三摩地印塔思六念以福資悉地是名菩薩行行者入本尊精舍面向東方䠒跪合掌諦想一切如來諸大菩薩微塵數眾遍十方界由如胡麻如對目前於中復想五方如來各禮一拜禮一切如來真言曰唵薩嚩怛他誐跢迦耶嚩吉質多播娜滿娜喃迦嚕冥由誦此真言作禮於諸佛即於十方剎禮事悉圓滿即右膝著地合掌當心而懺諸咎我從無始時來至于今身所作眾罪十惡四重五無間等無量無邊今對一切諸佛大菩薩前深生悔恨發露陳懺一懺已後更不復造懺悔真言曰唵薩嚩播跛娑普吒娜訶曩嚩日囉野娑嚩訶由誦此真言實相理相應諸罪如枯草焚盡無有餘次應思惟一切如來諸大菩薩緣覺聲聞及諸凡夫積集福智我今盡隨喜如一切如來隨喜一切福智我今亦如是隨喜隨喜一切福智真言曰唵薩嚩怛他誐跢奔尼野枳穰曩努慕娜曩布惹冥伽三母捺囉娑癹囉拏三麼曳吽由誦此真言諸佛及菩薩二乘凡夫福獲殊勝隨喜次諦觀一切如來遍周法界初成正覺即想己身處彼海會一一佛前誠心勸請願諸如來哀愍我等轉無上法輪請轉法輪真言曰唵薩嚩怛他誐跢地曳沙拏布惹冥伽三母捺囉娑癹囉拏三昧曳吽由誦此明故一切諸如來雜染清淨剎轉無上法輪次應勸請十方諸佛如來不般涅槃願諸如來哀愍有情久住世間不般涅槃於無量劫廣作利益請不般涅槃真言曰唵薩嚩怛他誐單曩地曳沙夜冥薩嚩薩怛嚩呬哆囉他野達摩馱到悉體底婆嚩覩由誦此真言一切諸如來復住無量劫廣利益有情行者作是思惟我今禮佛懺悔隨喜勸請言如是積集無量福智願皆迴向一切眾生佛所稱讚殊勝悉地願諸有情皆得圓滿迴向發願真言曰唵薩嚩怛他誐跢商悉跢薩嚩薩怛嚩南薩嚩悉地藥三鉢睍耽怛他誐跢室者地底瑟綻耽由誦此真言諦誠發勝願一切眾生類速皆得悉地行者於本尊像前結跏趺坐或半跏或吉祥乃至輪王等隨意而坐復想一切如來及諸菩薩金剛部眾起大悲愍拔濟安樂一切有情願一切眾生速得無上菩提悉地即結佛部印止觀虛心合開掌定輔進惠輔於定側專注於一緣思惟佛相好真言誦三遍置頂便散之佛部三昧耶真言曰唵怛他誐妬納婆嚩野娑嚩訶由誦結此印一切佛部眾加持於行者不違自本誓次結蓮花部虛心作合掌微開進念定即想觀自在具相持蓮花而住瑜伽定分明誦三遍頂右而散之蓮花部三昧耶真言曰唵跛娜謨納婆嚩野娑嚩訶由誦結印故一切蓮花部聖眾來雲集本願而加持次結金剛部止觀反相叉餘力三鈷形心想執金剛威德手持杵具相身嚴飾應當誦三遍頂左而散之金剛部三昧耶真言曰唵嚩日嚧納婆嚩野娑嚩訶由誦及結印一切執金剛皆集來現前與願不違誓次結甲冑印二羽內相叉念力並申合定輔如杵形額肩心及喉五處各一遍思惟身威光熾盛遍圍遶諸魔及障者馳散不敢覩金剛甲冑真言曰唵嚩日囉銀儞鉢囉捻跛跢也娑嚩訶由結甲印故遠離於諸障能遮惡趣門亦護諸眾生次結金剛輪大威德印契二羽內相叉竪二念定力二念糺定合二慧並申合安契當於心誠心誦七遍金剛輪真言曰娜麼悉底󰪯野陀尾迦南薩嚩怛他誐跢南暗尾囉爾尾囉爾摩賀嚩日囉娑跢娑跢些囉帝些囉帝怛邏異怛邏異尾馱麼儞三畔若儞怛囉麼底悉馱仡㘑怛㘕沙嚩訶由誦此真言如再入輪壇失念破三昧菩薩與聲聞身口二律儀四重五無間是等諸罪障悉皆得清淨次當結地界進念互相交信定慧竪合雙慧輔於地三拍想下方熾成獨鈷杵徹至金剛際想除地過患金剛橛真言曰唵枳里枳里嚩日囉嚩日哩部𠷈滿馱滿馱吽癹吒由結地印故盡想道場內即成金剛地諸魔不得便以微少功行速證三摩地身心不疲倦遠離於昏沈次結金剛牆准前下方契搩開二慧竪三匝而右旋心想金剛牆赫奕起威焰遍護於道場以成方隅界金剛牆真言曰唵薩囉薩囉嚩日囉鉢囉迦囉吽癹吒由結牆印故諸魔及障者毘那夜迦等四散而馳走次結大海印止觀仰相叉即成於海印當心而旋轉應想成大海深廣無邊際清淨八功德皆從法界生大海真言曰唵尾麼路娜地吽次結須彌印止觀內叉拳真言誦三遍即想妙高山四寶而成就七金山圍遶山頂想樓閣眾寶以莊嚴須彌山真言曰唵阿左攞吽次結虛空藏明妃大密印二羽金剛縛進力如寶形餘度竪如幢止觀互相交即成供養儀次第修如是次想於殿中本尊與眷屬各依花位座塗香及花鬘燒香摩尼燈閼伽及賢瓶殊妙天飲食寶柱而行列以我功德力如來加持力及以法界力普供養而住虛空藏大明妃真言曰唵誐誐曩三婆嚩嚩日囉穀由誦結此印虛空藏本尊不越本願力皆成實供養次應結寶車止觀仰相叉二定側相拄二慧輔定側真言誦三遍奉送本尊剎奉車輅真言曰唵覩嚕覩嚕吽行者持香鑪即靜虛空道真言誦三遍壞裂魔羅網靜治道路真言曰唵蘇悉地迦哩惹嚩理跢難跢慕嘌怛曳惹嚩攞惹嚩攞滿馱滿馱賀曩賀曩吽癹吒心想七寶車眾寶蓋莊嚴繒幡寶鈴鐸珠鬘遍交絡無量諸天樂不鼓自然鳴皆奏和雅音想至妙喜剎本尊與眷屬乘此寶車輅即當結請車准前車輅印慧力撥二念想車至於空請上車輅真言曰娜麼悉底㘑野地尾迦南薩嚩怛他誐跢南唵嚩日𠻴倪儞夜羯沙野娑嚩訶次結部心印止觀內相叉左慧向身招三遍加來句本尊與眷屬歡喜赴集會部心請真言曰唵嚩日囉地力翳係係娑嚩訶由誦此真言本尊與眷屬歡喜赴集會與願令成就即結辟除印止觀金剛形先當舉止羽外拓作辟除一切諸魔羅怖畏而馳走辟除真言曰唵枳里枳里嚩日囉吽癹吒由誦及辟除諸有魔障者從聖隱眾會奔馳而四散即舉於觀羽作示三昧耶聖眾憶昔願復當赴集會示三昧耶真言曰唵商羯㘑三麼野沙嚩訶次結金剛網准前金剛牆二慧捻定側右旋於頂上即成堅固網上方諸魔羅無有能侵惱修行速得成金剛網真言曰唵尾塞普囉捺囉禮叉嚩日囉半惹囉吽癹吒即結密縫印止掌輔觀背二慧而申直真言誦三遍右旋及上下心想金剛焰密合方隅界威靈其處所金剛火院真言曰唵阿三摩銀儞吽癹吒次應虔誠心奉獻閼伽水持器當於額運想沐聖眾奉閼伽真言曰娜莫三滿跢沒馱南誐誐曩三摩娑摩娑嚩訶次應獻花座二羽虛心合進念定微屈運心而旋轉本尊與眷屬想坐花臺上一一處本位觀念令分明花座真言曰娜莫三滿跢沒馱南惡次結塗香印觀掌向外竪止羽握右觀心想塗香雲遍塗聖眾海塗香供養真言曰唵嵃馱磨禰儞嚩囉苨鉢囉底仡哩舋拏娑嚩訶纔結塗香印遍於印契中無量香天女各持塗香器盡於無邊剎供養佛聖眾不久當獲得五分具法身次結花鬘印止觀仰相叉二定屈如環慧輔定下節心想奉花鬘用獻聖眷屬花鬘供養真言曰唵麼攞馱㘈嚩日囉馱囉娑嚩訶纔結花鬘印遍於印契中無量花天女各持花鬘器盡於無邊剎供養佛聖眾不久當獲得離染如蓮花即結焚香印二羽而仰掌信進念竪背定慧側相拄心想燒香雲以奉聖眷屬焚香供養真言曰唵度跛始契矩嚕嚩日哩抳娑嚩訶纔結焚香印遍於印契中無量香天女各持七寶爐盡於無邊剎供養佛聖眾不久當獲得如來無礙智次結飲食契二羽虛心合慧力輔禪側狀如食器形心想飲食雲以奉聖眷屬飲食供養真言曰唵磨攞磨攞冥伽磨疑儞鉢囉底吃哩舋拏嚩日哩抳娑嚩訶纔結飲食契遍於印契中無量諸天女各持寶食器盡彼無邊剎供養佛聖眾不久當獲得法喜禪悅食次結燈明印觀羽密作拳竪念慧側輔真言誦三遍心想摩尼燈以奉聖眷屬寶燈供養真言曰唵惹嚩攞麼隷儞禰跛始契娑嚩訶讒結燈明印遍於印契中無量燈天女各持摩尼燈盡彼無邊剎供養佛聖眾不久當獲得清淨五種眼運心悉周遍無量佛剎中種種而奉獻無邊供養儀即結虛空藏大菩薩密印二羽金剛縛二定如寶形信進如幢剎二慧而合竪真言誦三遍虛空藏真言曰娜麼薩嚩怛他誐帝鼻喻尾濕嚩目契鼻藥薩嚩他欠嗢娜誐帝塞普囉呬𤚥誐誐曩劍娑嚩訶即讚本所尊無量功德聚或誦百八名歌詠聲供養行者於身中當心應觀察圓滿淨月輪專注令分明上想金剛杵金色五智形光明遍流出照觸無邊界警覺魔羅宮廣大作佛事以此三麼地而成阿閦佛具相觸地印眷屬以圍遶即結根本印加持於四處無動如來真言曰唵惡屈蒭毘野吽次結莽莫計部母大悲者二羽內相叉信念慧如針三遍加本尊即當護己身各誦於一遍加持於五處莽莫計真言曰娜謨囉怛娜怛囉夜野娜麼室戰拏嚩日囉播拏曳摩訶藥叉細曩鉢跢曳唵矩蘭馱哩滿馱滿馱吽癹吒次結如來不動大身印誦本明七遍大身真言曰娜謨婆誐嚩帝惡屈蒭毘夜野怛他誐跢夜囉訶帝三藐三沒馱野怛儞野他迦迦儞迦迦儞嚧左儞嚧左儞咄嚧吒儞咄嚧吒儞怛邏娑儞怛邏娑儞鉢囉底訶跢儞鉢囉底訶跢儞薩嚩羯麼跛㘕跛邏野屈蒭毘野覩娑嚩訶次應淨念珠二羽捧珠鬘加三遍頂戴淨珠鬘真言曰唵吠嚧者娜麼攞娑嚩訶次結持念珠二羽半金剛以此持念珠真言誦三遍持珠真言曰唵嚩蘇莽底室哩曳鉢娜莽忙里儞娑嚩訶即誦本尊明身前觀尊相自身亦如是專注離散亂或以實相理與法身相應真言字分明不緩亦不急或千或百八一數常准定念誦當畢已捧珠於頂上遍數付部母復結三昧那誦本明三遍即入字輪觀於心月輪上行列真言字金色具威光思惟實相理應觀唵字門諸法無流注次念阿字門諸法本不生第三閦字門諸法無盡滅第四陛字門諸法無自性第五吽字門諸法無因緣一一真言字觀照法界性從初至究竟注心勿令間復結部母印真言誦三遍應以歌詠音讚揚本尊德重結五供養奉獻本所尊復獻閼伽水慇勤求本願隨心上中下如教獲悉地即結外院印右旋解諸界次結寶車輅及結部心印送尊皆外撥復結三部印護身及五誨應當如前作禮佛隨意樂讀誦方廣乘十法行感招無量無邊福契經思六念皆以實相理一一應思惟相應瑜伽教若欲除業障應當印佛塔或沙及香泥皆安緣起偈積數如經說終畢現奇特修集念誦法以此勝福田一切諸有情速成阿閦佛發遣真言曰唵嚩日囉地力夜呬夜呬娑嚩訶由誦此真言即成發遣尊除萎花真言曰唵濕微帝摩訶濕微帝佉娜寧娑嚩訶次掃地真言曰唵訶囉訶囉󰶞𦽆囉訶囉拏耶娑嚩訶塗地真言曰唵迦囉隷摩訶迦囉隷娑嚩訶