夫羯磨眾軌溥應聖凡秉告詳唱稱為辦事事既塵沙法寧限局規猷浩博豈可勝言且開十法以總諸務各依其位具列軌儀第一作法緣起第二諸界結解第三諸戒受捨第四衣藥受淨第五布薩儀軌第六安居法則第七自恣清淨第八受施分衣第九懺悔諸犯第十住持雜法第一作法緣起一量事如非二法起假處三集僧分限四簡眾是非五和合無別六問答所作七羯磨如法僧法羯磨文有六非一餘法餘律羯磨二非法別眾羯磨三非法和合羯磨四如法別眾羯磨五似法別眾羯磨六似法和合羯磨第二結解諸界法第一結解僧界法第一結戒場法唱四方界相法大德僧聽我比丘為僧唱四方戒場相從此東南角某標至西南角某標從此至西北角某標從此至東北角某標從此還至東南角某標此戒場相一周訖正結戒場法大德僧聽如某甲比丘所唱界相今僧結作戒壇共住共布薩共得施若僧時到僧忍聽白如是大德僧聽如某甲比丘所唱界相今僧結作戒壇共住共布薩共得施誰諸長老忍默然不忍者說僧已結某甲比丘所唱界相作戒壇共住共布薩共得施竟僧忍默然故是事如是持解戒場法大德僧聽此結界處僧今捨是界若僧時到僧忍聽白如是大德僧聽此結界處僧今捨是界誰諸長老忍默然不忍者說僧已捨是界竟僧忍默然故是事如是持第二結大界法唱相法大德僧聽我比丘為僧唱四方大界內外相唱外相從此東南角某標乃至還至東南角某標此是大界外相一周訖正結大界法大德僧聽此某甲比丘唱四方界相及除內地今僧結作僧大界共住共布薩共得施若僧時到僧忍聽白如是大德僧聽此某甲比丘唱四方界相及除內地今僧結作僧大界共住共布薩共得施誰諸長老忍默然不忍者說僧已結某甲比丘唱四方界相及除內地作僧大界共住共布薩共得施竟僧忍默然故是事如是持解大界法大德僧聽此一住處僧共住共布薩共得施先結此界今解若僧時到僧忍聽白如是大德僧聽此一住處僧共住共布薩共得施先結此界今解誰諸長老忍默然不忍者說僧已解先所結界竟僧忍默然故是事如是持第二結解衣界法大德僧聽此結界處聚落中若聚落界共住共布薩共得施今結作不失衣界若僧時到僧忍聽白如是大德僧聽此結界處聚落界共住共布薩共得施今結作不失衣界誰諸長老忍默然不忍者說僧已結作不失衣界竟僧忍默然故是事如是持解衣界法大德僧聽此結界處聚落中若聚落界先結作不失衣界僧今解之若僧時到僧忍聽白如是大德僧聽此結界處聚落中若聚落界先結作不失衣界僧今解之誰諸長老忍默然不忍者說僧已解不失衣界竟僧忍默然故是事如是持第三結食界法一他處淨二處分淨三羯磨淨大德僧聽我比丘為僧唱安食淨處此僧伽藍內東廂厨院中結作淨地大德僧聽今以某房作僧安食淨處若僧時到僧忍聽白如是大德僧聽今以某房作僧安食淨處誰諸長老忍默然不忍者說僧已以某房作僧安食淨處竟僧忍默然故是事如是持解法大德僧聽彼某房先作僧安食淨處僧今解之若僧時到僧忍聽白如是大德僧聽彼某房先作僧安食淨處僧今解之誰諸長老忍默然不忍者說僧已解某房安食淨處竟僧忍默然故是事如是持通結僧坊作淨地法大德僧聽此一住處共住布薩共得施僧今結作淨地除某處若僧時到僧忍聽白如是大德僧聽此一住處共住共布薩共得施僧今結作淨地除某處誰諸長老忍默然不忍者說僧已結作淨地竟僧忍默然故是事如是持解法大德僧聽此一住處先結作淨地僧今解之若僧時到僧忍聽白如是大德僧聽此一住處先結作淨地僧今解之誰諸長老忍默然不忍者說僧已解淨地竟僧忍默然故是事如是持第三諸戒受捨第三受三歸法我某甲盡形受歸依佛歸依法歸依比丘僧我某甲盡形受歸依佛已歸依法已歸依比丘僧已第二受五戒法我某甲歸依佛歸依法歸依僧盡形壽為優婆塞如來至真等正覺是我世尊我某甲歸依佛竟歸依法竟歸依僧竟盡形壽為優婆塞如來至真等正覺是我世尊盡形壽不殺生是優婆塞戒能持不盡形壽不偷盜是優婆塞戒能持不盡形壽不邪婬是優婆塞戒能持不盡形壽不妄語是優婆塞戒能持不盡形壽不飲酒是優婆塞戒能持不第三受八戒法我某甲歸依佛歸依法歸依僧為淨行優婆塞我某甲歸依佛竟歸依法竟歸依僧竟為淨行優婆塞如諸佛盡形壽不殺生某甲一日一夜不殺生能持不如是不偷盜不婬不妄語不飲酒離花香瓔珞香油塗身離高廣勝床上座離作倡伎樂故往觀聽非時食第四受十戒法先明作畜眾法大德僧聽我某甲比丘已滿十歲欲畜眾從僧乞僧畜眾羯磨善哉僧與我作畜眾羯磨大德僧聽此某甲比丘已滿十歲欲畜某甲為眾從僧乞畜眾羯磨僧今與作畜眾羯磨若僧時到僧忍聽白如是大德僧聽某甲比丘已滿十歲欲畜某甲為眾從僧乞畜眾羯磨僧今與作畜眾羯磨誰諸長老忍默然不忍者說僧已與某甲比丘作畜眾羯磨竟僧忍默然故是事如是持初度沙彌法正受十戒法我某甲歸依佛歸依法歸依比丘僧我今於釋迦牟尼如來應供等正覺所出家作沙彌和上某甲我某甲歸依佛竟歸依法竟歸依比丘僧竟我今於釋迦牟尼如來應供等正覺所出家作沙彌和上某甲盡形壽不殺生是沙彌戒能持不不偷盜不婬不妄語不飲酒不歌舞作倡伎樂不往觀聽不著花香塗身不坐高廣大床上不受畜金銀及錢第五受大戒法一請和上法我某甲今求尊為和上尊為我作和上我樂尊為和上故得受具足戒可爾當教授汝汝莫放逸二安受戒人三差教師法長老今作羯磨長老今受羯磨大德僧聽某甲求某甲受具足戒某甲作教師若僧時到僧忍聽白如是四教師撿已度此人未先度之為作和上未弟子衣鉢具不為自有從人借汝莫怖懼須臾持汝著高勝處何者是僧伽梨何者是優多羅僧何者是安陀會汝某甲聽今是實語時我今問汝若實言實不實言不實汝不殺父耶汝不殺母耶汝不殺阿羅漢耶汝不惡心出佛身血耶汝不破和合僧耶汝不犯比丘尼耶汝非非人耶汝非畜生耶汝非黃門耶汝非二形耶汝非自剃頭自稱比丘耶汝非捨內外道耶汝不曾出家持戒不完具耶人有如是等病癩癰疽乾痟癲狂漏熱腫脂出有不汝非負債人不非官人不非奴不年滿二十不衣鉢具不受請和上未汝字何等和上字何等父母聽不欲受具足戒不眾中更當如是問汝汝亦應如實答五召入眾法我已教授某甲如法竟大德僧聽某甲求某甲受具足戒某甲如法教授竟應使將來若僧時到僧忍聽白如是六教乞戒法大德僧聽我某甲求某甲和上受具足戒今從僧乞受具足戒願僧拔濟我憐愍故七戒師問白法大德僧聽此某甲求某甲受具足戒今從僧乞受具足戒我今當問諸難事及為作受具足戒羯磨若僧時到僧忍聽白如是八羯磨師問法九正授戒法大德僧聽此某甲求某甲受具足戒某甲自說清淨無諸難事三衣鉢具已受和上父母聽許已從僧乞受具足戒僧今與某甲受具足戒和上某甲若僧時到僧忍聽白如是大德僧聽此某甲求某甲受具足戒某甲自說清淨無諸難事三衣鉢具已受和上父母聽許已從僧乞受具足戒僧今與某甲受具足戒和上某甲誰諸長老忍默然不忍者說僧已與某甲受具足戒和上某甲竟僧忍默然故是事如是持次說墮相汝某甲聽世尊應供等正覺說是四墮法若比丘犯一一法非釋種子汝終不得乃至以欲染心視女人若比丘行婬法乃至共畜生非沙門非釋種子汝盡形壽不應犯能持不汝終不得乃至草葉不與而取若比丘盜五錢若五錢物非沙門非釋種子汝盡形壽不應犯能持不汝終不得乃至殺蟻子若比丘若人若人類自手殺若教人殺若求刀與若教死若讚死咄丈夫用惡活為死勝生非沙門非釋種子汝盡形壽不應犯能持不汝終不得乃至戲笑妄語若比丘實無過人法自稱得過人法諸禪解脫三昧正受及諸道果非沙門非釋種子汝盡形壽不應犯能持不諸佛世尊為示現事善說譬喻猶如人死終不能以此身更生如針鼻決永不復得為針用如多羅樹心斷更不生不增不廣如石破不可復合若比丘犯一一墮法還得比丘法無有是處受四依法汝某甲聽世尊應供等正覺說四依法比丘盡形壽依糞掃衣住出家受具足戒能持不若後得劫貝衣欽婆羅衣拘舍那衣他家衣皆是長得比丘盡形壽依乞食住出家受具足戒能持不若後得僧前食後食請食皆是長得比丘盡形壽依樹下住出家受具足戒能持不若後得大小屋重屋皆是長得比丘盡形壽依殘棄藥住出家受具足戒能持不若後得酥油蜜石蜜皆是長得汝某甲聽汝白四羯磨得如法受具足戒竟諸天龍鬼神皆作是願我何時當得人身於正法律中出家受具足戒汝今已得如人受王位汝受比丘法亦如是當忍易共語恭敬受誡餘戒和上阿闍梨當廣為汝說汝當早得具足學三戒滅三火離三界無復諸垢成阿羅漢請依止師法大德一心念我某甲今求尊依止願尊為我作依止我依止尊住尊當教誡我我當受尊教誡汝莫放逸五種不共語法一語言汝莫共我語二汝所有莫白我三莫入我房四莫捉我衣鉢及助我眾事五莫來見我弟子悔過我小我癡後不敢復作尼眾授戒法授沙彌尼戒法受式叉摩那戒法應一比丘尼羯磨如上有諸德云此文乞二歲學戒法阿姨僧聽我某甲和上某甲今從僧乞二歲學戒善哉阿姨僧與我二歲學戒憐愍故與二歲學戒法阿姨僧聽此某甲沙彌尼和上某甲今從僧乞二歲學戒僧今與某甲沙彌尼和上某甲二歲學戒若僧時到僧忍聽白如是阿姨僧聽此某甲沙彌尼和上某甲今從僧乞二歲學戒誰諸長老忍者默然不忍者說僧已與某甲沙彌尼和上某甲二歲學戒竟僧忍默然故是事如是持次說戒相法某甲聽如來應供等正覺說六法不得犯一切不得婬乃至以染著心看他男子若式叉摩那行婬法乃至畜生非式叉摩那非釋種女是中盡形壽不得犯能持不一切不得偷盜乃至草葉若式叉摩那若聚落若空地他所守護物盜五錢非式叉摩那非釋種女是中盡形壽不得犯能持不一切殺生乃至蟻子若式叉摩那若以人自手斷命持刀授與教人殺教死讚死非式叉摩那非釋種女是中盡形壽不得犯能持不一切不得妄語乃至戲笑若式叉摩那自無過人法若言有諸禪解脫三昧正受若道若果非式叉摩那非釋種女是中盡形壽不得犯能持不不飲酒若式叉摩那飲酒非式叉摩那是中盡形壽不得犯能持不不得非時食若式叉摩那非時食非式叉摩那是中盡形壽不得犯能持不受比丘尼戒法先明本法一請和上法我某甲今求尊為和上尊為我作和上我樂尊為和上依止尊為和上故得受具足戒可爾當教誡汝汝莫放逸二安受戒人三差教受師法長老今受羯磨阿姨僧聽某甲求某甲受具足戒某甲作教授師若僧時到僧忍聽白如是四教授師撿問法已度此人未為作和上未此欲受戒人學二歲戒日滿不衣鉢具不為是己有為從人借汝莫恐怖須臾當著汝於高勝處何者是汝僧伽梨優多羅僧安陀會覆肩衣欲衣汝某甲聽今是實語時我今問汝若有當言有若無當言無汝不殺父耶汝不殺母耶汝不殺阿羅漢耶汝不惡心出佛身血耶汝不破和合僧耶汝不犯淨行比丘耶汝非非人耶汝非畜生耶汝非黃門耶汝非二形耶汝非自剃頭自稱比丘尼耶汝非捨內外道耶汝不曾出家持戒不完具耶女人有如是病癩病白癩病乾痟病癲狂病癕疽漏病脂出病如是等重病汝有不汝非負債人不汝非他婦不夫主聽不汝非屬官不汝非婢不汝是人不女根具足不汝非黃門不汝非石女不汝非二道合不月病常出不汝學二歲戒日滿不汝已求和上未父母聽不欲受具足戒不如我今問後僧中亦當如是問汝汝亦當如是答五召入眾中法我已問竟阿姨僧聽某甲求某甲受具足戒某甲已問竟今聽將來若僧時到僧忍聽白如是六教乞戒法我某甲求某甲和上受具足戒今從僧乞受具足戒和上某甲願僧拔濟我憐愍故七戒師白和上阿姨僧聽此某甲求某甲受具足戒從僧乞受具足戒和上某甲我今於僧中問諸難事及為作受具足戒羯磨若僧時到僧忍聽白如是八羯磨師問法九正授本法阿姨僧聽此某甲求某甲受具足戒彼從僧乞受具足戒自說清淨無諸難事學二歲戒滿五衣鉢具已求和上父母已聽欲受具足戒善哉僧今與某甲受具足戒和上某甲若僧時到僧忍聽白如是阿姨僧聽此某甲求某甲受具足戒彼從僧乞受具足戒自說清淨無諸難事學二歲戒滿五衣鉢具已求和上父母已聽欲受具足戒善哉僧今與某甲受具足戒和上某甲誰諸阿姨忍默然不忍者說僧已與某甲受具足戒和上某甲竟僧忍默然故是事如是持本法尼往大僧中受戒法請羯磨師法我某甲今請大德為羯磨阿闍梨願大德為我作羯磨阿闍梨我依大德故得受大戒慈愍故可爾乞受大戒法我某甲求某甲和上受具足戒已於眾中受具足戒竟清淨無諸難事已學二歲戒滿衣鉢具足已求和上父母已聽不犯麁惡罪欲受具足戒今從僧乞受具足戒和上某甲願僧拔濟我憐愍故羯磨師問法大德僧聽此某甲求某甲受具足戒彼從僧乞受具足戒我今當問諸難事及為作受具足戒羯磨若僧時到僧忍聽白如是正問遮難法正受戒體法大德僧聽此某甲求某甲受具足戒已於一眾中受具足戒竟清淨無諸難事已學二歲戒滿先所應作已作衣鉢具足已求和上父母已聽不犯麁惡罪欲受具足戒今從僧乞受具足戒和上某甲善哉僧今與某甲受具足戒和上某甲若僧時到僧忍聽白如是大德僧聽此某甲求某甲受具足戒已於一眾中受具足戒竟清淨無諸難事已學二歲戒滿先所應作已作衣鉢具足已求和上父母已聽不犯麁惡罪欲受具足戒今從僧乞受具足戒和上某甲善哉僧今與某甲受具足戒和上某甲誰諸長老忍默然不忍者說僧已與某甲受具足戒和上某甲竟僧忍默然故是事如是持說墮相法某甲聽如來應供等正覺說墮法若比丘尼犯此一一法非比丘尼非釋種女一切不得婬乃至以染著心看他男子若比丘尼行婬法乃至畜生非比丘尼非釋種女是中盡形壽不得犯能持不一切不得偷盜乃至草葉若比丘尼若聚落若空地他所守護物盜五錢若過五錢非比丘尼非釋種女是中盡形壽不得犯能持不一切不得殺生乃至蟻子若比丘尼若人若似人自手斷命持刀受與教人殺教死讚死非比丘尼非釋種女是中盡形壽不得犯能持不一切不得妄語乃至戲笑若比丘尼自無過人法若言有諸禪解脫三昧正受若道若果非比丘尼非釋種女是中盡形壽不得犯能持不一切不得親近男子若比丘尼欲盛變心摩觸男子身髮已下膝已上若男子作如是摩觸亦不得受若按若押若舉若下若捉若牽非比丘尼非釋種女是中盡形壽不得犯能持不一切不得與男子共住共語若比丘尼欲盛變心受男子若捉手若捉衣若期行若獨共行若獨共住若獨共語若共坐若以身相近具是八事非比丘尼非釋種女是中盡形壽不得犯能持不一切不得隨順非法比丘尼語若比丘尼知和合比丘僧如法舉比丘而隨順此比丘諸比丘尼語言姊妹此比丘為和合比丘僧如法舉汝莫隨順如是諫堅持不捨應第二第三第二第三諫捨是事善不捨者非比丘尼非釋種女是中盡形壽不得犯能持不一切不應覆藏他麁惡罪若比丘尼知他比丘尼犯波羅夷罪彼後時若罷道若死若遠行若被舉若根變語諸比丘尼作如是語我先知是比丘尼犯波羅夷罪不白僧不向人說非比丘尼非釋種女是中盡形壽不得犯能持不諸佛世尊善能說喻示現事猶如針鼻決不復任針用猶如人死終不能以此身更生猶如多羅樹心斷不生不長猶如石破不可還合若比丘尼於此八法犯一一法還得成比丘尼無有是處次說八敬法汝某甲聽如來應供等正覺說是八不可越法汝盡形壽不應越比丘尼半月應從比丘眾乞教誡人比丘尼不於無比丘處夏安居比丘尼自恣時應從比丘眾請三事見聞疑罪式叉摩那學二歲戒已應在二部僧中受具足戒比丘尼不得罵比丘不得於白衣家說比丘破戒破威儀破見比丘尼不應舉比丘罪比丘得呵比丘尼犯麁惡應在二部僧中半月行摩那埵半月行摩那埵已應各二十僧中求出罪比丘尼雖先受戒百歲故應禮拜起迎新受戒比丘次說四依法汝某甲聽如來應供等正覺說是四依法盡受依是出家受具足戒依糞掃衣出家受具足戒能持不若得長衣劫貝衣欽婆羅衣俱捨耶衣瞿荼伽衣麻衣應受依乞食法出家受具足戒能持不若得長得僧食前食後食請食應受依麁弊臥具出家受具足戒能持不若得長菴屋重屋大小房方圓屋應受依下賤藥出家受具足戒能持不若得長酥油蜜石蜜應受某甲聽汝已白四羯磨受具足戒竟羯磨如法諸天龍神乾闥婆常作是願我等何時當得人身出家受具足戒汝今已得如人得受王位汝今受比丘尼法亦如是汝當忍易共語易受教誡當學三戒滅三毒出三界成阿羅漢果餘所不知者和上阿闍梨當為汝說第四衣藥受淨法受持衣法受安陀會法大德一心念我比丘某甲此安多會五條受受欝多羅僧法大德一心念我比丘某甲此欝多羅僧七條受受僧伽梨法大德一心念我比丘某甲此僧伽梨九條受受僧祇支法大德一心念我比丘某甲此僧祇支如法作我受持受覆肩衣法大德一心念我比丘某甲此覆肩衣如法作我受持捨衣法大德一心念我此僧伽梨九條今捨受尼師壇法大德一心念我比丘某甲此尼師壇應量作今受持受鉢多羅法大德一心念我比丘某甲此鉢多羅應量受常用故受藥法受時藥一身授身受二物授物受三手授手受四教取而食受非時藥法大德一心念我比丘某甲今為渴病因緣此是菴婆果漿為欲經非時服故今於大德邊受受七日藥法大德一心念我比丘某甲今為熱病因緣此酥七日藥為欲經宿服故今於大德邊受受盡形藥法大德一心念我比丘某甲今為氣病因緣此薑椒盡形受藥今欲共宿長服故於大德邊受長衣說淨法請施主法大德一心念我比丘某甲今請大德為衣藥鉢展轉淨施主願大德為我作衣藥鉢展轉淨施主慈愍故正說淨法大德一心念我此長衣於大德邊作淨施長老此衣於我邊作淨施我持與誰我今與某甲長老若須從彼取用好愛護之獨住作淨法我此長衣淨施某甲從彼取用我此長衣從某甲取還今粟淨施法此是我所不應汝當知之第五僧等布薩法眾僧說戒法僧犯懺悔法大德僧聽僧今皆有此罪不能得悔過今共置之後當悔過若僧時到僧忍聽白如是大德僧聽僧今皆有此罪不能得悔過今置之後當悔過誰諸長老忍默然不忍者說僧已置此罪竟僧忍默然故是事如是持臨欲布薩時一人發露法我有此罪說戒竟當悔教誡尼眾法大德僧聽某寺和合比丘尼僧頂禮和合比丘僧足乞教誡人與清淨欲法長老一心念僧今斷事我某甲比丘如法僧事中與欲僧中說云大德僧聽比丘某甲如法僧事中與欲清淨轉與欲法長老一心念我比丘某甲與眾多比丘受欲清淨彼及我身如法僧事中與欲清淨告清淨法大德僧聽我比丘某甲清淨五種說戒法一說戒序已諸大德是四墮法僧常聞三說戒序四墮十三二不定已五廣誦使周三人二三語布薩法今僧十五日布薩我某甲比丘清淨一人心念布薩法今十五日眾僧布薩第六僧等安居法三語安居法長老一心念我某甲比丘於此住處夏安居前三月依某僧伽藍若房舍壞當治補我知依誰持律依某甲律師有疑當問心念安居法受房舍安居法受日出界法羯磨受日法大德僧聽此某甲比丘為某事欲出界行於七日外更受還此安居若僧時到僧忍聽白如是大德僧聽此某甲比丘為某事欲出界行於七日外更受還此安居誰諸長老忍默然不忍者說僧已與某甲更受出界行竟僧忍默然故是事如是持三語受日法長老一心念我比丘某甲為某事欲出界行受七日法還此安居第七僧等自恣法差受自恣人法大德僧聽此某甲某甲比丘能為僧作自恣人僧今差某甲某甲作自恣人若僧時到僧忍聽白如是大德僧聽此某甲某甲比丘能為僧作自恣人僧今差某甲某甲作自恣人誰諸長老忍默然不忍者說僧已差某甲某甲作自恣人竟僧忍默然故是事如是持五德被差已單白攝眾法大德僧聽今僧自恣時到僧和合作自恣白如是正自恣法諸大德若見我罪若聞我罪若疑我罪憐愍故自恣說我當見罪悔過略自恣法除上八人自下同歲一處坐自恣各各相向自恣四人已下自恣法四人對首自恣法三大德一心念今日眾僧自恣我某甲比丘清淨一人心念自恣法今日眾自恣我心念受自恣尼差人自恣法阿姨僧聽今差比丘尼某甲為比丘尼僧故往大僧中請見聞疑罪若僧時到僧忍聽白如是阿姨僧聽今差比丘尼某甲為比丘尼僧故往大僧中請見聞疑罪誰諸長老忍默然不忍者說僧已差比丘尼某甲為比丘尼僧故往大僧中請見聞疑罪竟僧忍默然故是事如是持某精舍和合比丘尼僧頂禮和合比丘僧足我等比丘尼僧和合請大德僧自恣說見聞疑罪比丘尼眾三請見聞疑罪徒眾上下各默然者實由尼眾如法行道謹慎莫放逸第八受施分衣法一界得施二要得施安居共要一處得施三限得施四僧得施五現前僧得施六安居僧得施七二部僧得施八教得施九人得施分亡比丘物法一同活共財二負債徵償三囑授成不大德僧聽某甲比丘於此命過生存時所有若衣若非衣現前僧應分今與某甲若僧時到僧忍聽白如是大德僧聽某甲比丘於此處命過生存時所有衣若非衣現前僧應分今與某甲誰諸長老忍默然不忍者說僧已與某甲衣竟僧忍默然故是事如是持四分物時處五斷割輕重大德僧聽某甲比丘命過生存時所有若衣若非衣現前僧應分我比丘某甲今捨與僧六量德賞物七正明賞法大德僧聽某甲比丘命過三衣鉢現前僧應分今以與看病人某甲若僧時到僧忍聽白如是大德僧聽某甲比丘命過三衣鉢現前僧應分今以與看病人某甲誰諸長老忍默然不忍者說僧已與某甲比丘衣鉢竟僧忍默然故是事如是持八正分輕物差分衣人法大德僧聽此某甲比丘能為僧作分衣人僧今差某甲作分衣人若僧時到僧忍聽白如是大德僧聽此某甲比丘能為僧作分衣人僧今差某甲作分衣人誰諸長老忍默然不忍者說僧已差某甲作分衣人竟僧忍默然故是事如是持以物付分法大德僧聽某甲比丘於命過生存時所有衣若非衣現前僧應分僧今持與比丘某甲某甲當還與僧若僧時到僧忍聽白如是大德僧聽某甲比丘於命過生存時所有衣若非衣現前僧應分僧今持與比丘某甲某甲當還與僧誰諸長老忍默然不忍者說僧已忍持與比丘某甲某甲當還與僧竟僧忍默然故是事如是持四人直分法大德僧聽某甲比丘於命過生存時所有衣若非衣現前僧應分若僧時到僧忍聽白如是大德僧聽某甲比丘於命過生存時所有衣若非衣現前僧應分誰諸長老忍默然不忍者說僧已分是衣物竟僧忍默然故是事如是持諸大德某甲比丘命過以衣鉢物與看病人某甲眾多人三語分衣法二大德某甲比丘命過若衣非衣應屬我等一人心念分衣法某甲比丘命過若衣非衣皆應屬我併與一人法大德僧聽此僧得衣若非衣今併與某甲比丘若僧時到僧忍聽白如是大德僧聽此僧得衣若非衣今併與某甲比丘誰諸長老忍默然不忍者說僧已忍與某甲比丘衣竟僧忍默然故是事如是持九二眾互攝十諸部雜明第九懺悔諸犯法懺悔波羅夷法懺悔僧伽婆尸沙法懺偷蘭遮法懺波逸提法先懺捨墮對僧作法一捨財大德僧聽我比丘某甲故畜長衣犯捨墮是衣今捨與僧二捨罪一對眾陳乞大德僧聽我某甲比丘故畜爾所長衣犯捨墮是衣已捨與僧今有波逸提罪從僧乞懺悔願聽我某甲比丘懺悔慈愍故二請懺悔主大德一心念我比丘某甲今請大德作波逸提懺悔主願大德為我作波逸提懺悔主慈愍故三單白和僧大德僧聽某甲比丘故畜長衣犯捨墮此衣已捨與僧是中有波逸提罪今從僧乞懺悔我某甲受某甲懺悔若僧時到僧忍聽白如是四正懺悔除罪大德我某甲故畜長衣犯波逸提罪向大德悔過五戒勗令斷汝自見罪不我自見罪汝欲悔過耶我欲悔過汝後莫作六承受立要爾頂戴持三還衣即坐轉付法大德僧聽此某甲比丘故畜長衣犯捨墮此衣已捨與僧僧今持是衣與某甲比丘某甲當還此比丘若僧時到僧忍聽白如是大德僧聽此某甲比丘故畜長衣犯捨墮此衣已捨與僧僧今持是衣與某甲比丘某甲當還此比丘誰諸長老忍默然不忍者說僧已持是衣與某甲比丘某甲當還此比丘竟僧忍默然故是事如是持即坐直付法大德僧聽某甲比丘故離僧伽梨宿犯捨墮此衣已捨與僧僧今持是衣還某甲比丘若僧時到僧忍聽白如是大德僧聽某甲比丘故離僧伽梨宿犯捨墮此衣已捨與僧僧今持是衣還某甲比丘誰諸長老忍默然不忍者說僧已持此衣還某甲比丘竟僧忍默然故是事如是持對眾多人捨懺法受懺口和法二長老聽我受某甲比丘懺悔者我當受對一人捨懺法懺二根本突吉羅大德我某甲犯著用不淨衣及經僧說戒默妄語並犯突吉羅罪各不憶數今向大德悔過懺覆藏及隨覆藏突吉羅法大德我某甲犯故畜長衣波逸提罪及著用不淨衣經僧說戒默妄語突吉羅各有覆藏及隨展轉覆藏突吉羅罪不憶數今向大德悔過懺單波逸提法懺波羅提提舍尼法大德我某甲犯從非親里比丘尼自手授食波羅提提舍尼罪今向大德悔過懺突吉羅法我某甲犯高下著衣突吉羅今自責心懺悔過第十雜行住持法作六念法第一念知日月數今朝黑月小一日第二念知食處我常乞食我食僧食我食自食我食某甲家食長老某甲檀越施我五正食我有因緣不得往今以施汝我請分與某甲比丘我不背請食第三念知受時夏數我於某年月某日時一尺木影受具足戒無夏第四念知衣鉢受淨我三衣鉢具足並受持長衣並說淨第五念知身強羸我今不病堪行道我有病須療治作殘食法長老一心念我某甲食已足為我作殘食法是食與我耶與此是我殘與汝白同利食前後入聚落法大德一心念我某甲比丘先受某甲請今有某緣事欲入某處聚落至某家白大德知白非時入聚落法長老我非時入聚落至某城邑聚落某甲舍可爾防護販賣求利法為我以此物貨易之寧使彼得我利我不得我利弟子欲辭行和上量宜法持律比丘來承迎祇供法持律比丘有七種宜應說戒人法僧尼二眾尊卑禮敬法淨五生種若食果應五種淨若食根應五種淨若食莖葉應三種淨著衣高下法受請應供法四方眾僧有五種物不可護不可賣不可分佛告諸比丘汝等各當繫念在前自防護心佛告諸離車世有五寶甚為難遇供養父母法