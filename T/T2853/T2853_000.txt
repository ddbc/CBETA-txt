諸佛現興善權化物群生瞻奉鄙惑消亡雖法闡三乘戒□□□□□□鈍開合有差凡所見聞俱蒙勝益此會事也時我□□□□爰及教授闍梨為勸道之主也將使真風廣扇佛日重明□□□謝之端土庶展聽聞之福于時開寶地竪金幢香煙與瑞□□□□清梵共笙歌而合響籌稱解脫頂戴受持戒號防非深□□□菩提藏種霑甘露以抽芳覺樹祥花結香園之味果以斯一一□□□□先用莊嚴梵釋諸王龍天八部惟願身光增益聖力冥□□念含生匡茲教法使陰陽應序風雨聲和稼穡豐登人民樂業又□勝福莊嚴聖神贊伏願壽齊聖石命等靈椿官寮善披無疆尊宿福資有識然後兵刀永絕教跡流通凡厥含情俱登覺道夫法王應現威振大千法教興崇弘通是務況宣傳戒藏每月二時精守不逾福資家國於是幢鍾召眾奏梵延僧香騰五雲幡暉眾綵總斯多善無限良緣即用莊嚴上界天仙龍神八部惟願威靈潛衛聖德冥加使日月貞明陰陽克序和風應節甘雨順時四人有樂於安邊萬里無虞於永歲即願法永扇釋教弘敷一切含靈俱登覺道夫竊見流沙一方緇徒累百其能秉惠炬建法幢弘志教於即時竪津梁於來世者豈非我教授之謂歟故能使二部律儀策懃而不倦三□躅相繼而無窮布薩之法洗滌於煩籠住持之功繼明於動植唯願以斯自□無疆福因先用莊嚴梵釋四王龍天八部即願福德逾增威光轉盛消除疫癘利樂生靈三邊無變怪之憂百穀有豐登之樂又用功德奉資聖神贊普伏願明齊舜宇靡叶堯湯補恩惠於八方親鐱黎於一子次用功德莊嚴我節兒上論伏願榮高往歲慶益今辰此用莊嚴都督社公惟福逐年長壽逾金石然後散霑法界普及有情夫佛日舒光無災不遣般若流演河福不臻今者啟八龍之寶藏開五印之真文會二百之梵輪於三旬而轉誦者則我當今聖神贊保願功德之端敘矣伏惟聖神贊普道邁義軒功超堯舜握圖脚歷秉錄匡時八表廊清廣弘十善家以別崇妙福特竪芳因建四季道場希萬機永古由是照自舟闕遠今燉煌每歲修崇恒為常戒今茲會者則春季之終畢矣是日也無田初綠桃苑讒紅玉綵向終金言告罷相此殊勝無疆福因先用莊嚴夫應化無方神用不倦恩霑動植福洽生靈天中之天獨擅其務至於妙事豈足繁詞此瑞之興抑有由矣今則三春中律四序初分絮拆南枝氷開北岸廣法王之化跡冀彌千殃揚大聖之辭榮悕臻萬善於是不局月殿夜擊霜鍾受集緇徒競持幡蓋列四門之勝會旋一郡之都城像設金容雲非鷲嶺眉開毫月花步蓮宮傾市傾城搖山蕩谷迦維厭慾豈用年哉所冀四王護世百福潛加攙搶掃於天門疫癘藏於地戶慶雲有世善色凝空倒載干戈修文偃武總斯功德迴奉龍天八部惟願威光恒赫神力無涯災害不生禍亂不作又持勝福上資聖神贊普唯願萬國納貢四海來庭寶歷恒昌金石比壽又持勝福莊嚴節兒都督唯願壽命逾遠祿極萬鐘部落使官遼門傳九戟然後散霑法界普洎有情賴此勝因咸登樂果我法王之利見也大矣哉故降神兜率現影王城觀妙色有苦於癰瘡骸寶住乃踰於宮闕御四魔而登正覺居三界而獨稱尊神化難量叵能談也今者春陽今月地拆萠芽鳥嚮含春風搖抑於是豁開奈苑洞啟蓮宮金相煥爛於四衢銀毫暉舒於八極隱隱振振如旋白飯之城巍巍峨峨似繞迦維之闕尊卑務集大小雲奔笙歌競奏而啾留法曲爭陳而槽揆所冀百福被矣千障雲祛覩勝相兮獲因瞻妙色兮生福總斯多善莫限良緣先用莊嚴釋梵四王龍天八部唯願增威力益神通併妖氛驅疫癘次持勝福奉用莊嚴我當今聖神贊普伏願壽永固等乾坤六幾賓四海伏次用莊嚴節兒尚論麥及都督杜公為雲為雨濟枯涸於明朝部落使諸官建忠貞於聖伐然後上空窮空界傍枯十方賴此勝因成正覺道應化無窮作用不倦恩霑動植福洽生靈天中之天獨擅其勢至於妙事豈足繁詞此會之瑞抑有由矣今則四序將盡三春肇來送故納新除災建福冀清封壘保艾蒸黎於是月殿不局霜鍾夜擊爰集緇侶悉索幡花出佛像於四門遶重城而一匝儼然相好鷲嶺雲非煥爛毫光蓮峯降步傾城傾市蕩谷搖山舍衛踰城豈用年矣即冀四王護世百福潛加攙槍掃於天門疫癘藏於地戶庶雲布族喜色凝空倒載干戈修文偃武總斯功德迴施龍天八部惟願威光恒赫神力無涯災害不生禍亂不作又持景福上資聖神贊普惟願萬國納貢四海來庭寶曆恒昌金石比壽皇太子殿下游雷遠震少海長清夫人蘭桂永芳妃嬪神花獻頌又持勝福總用莊嚴我都督杜公祿極萬鍾然後夫諸佛興悲無緣普備有情見異感迹緣老故使歸向者福逐願生輕毀者禍隨心起則知禍福自致非聖愛憎者與然今此會轉經意者則我東軍國相論掣脯敬為西征將仕保願功德之建修也伏惟相公天降英靈地資秀氣岳山作鎮謀略坐籌每見北勇興師頻犯邊境抄劫人畜暴枆田苗使人色不安峯飈數舉我國相慢然忿起怒髮衝冠遂擇良才主兵西討雖料謀指掌百無一遺然必賴福資保其清吉是以遠啟三危之侶遙祈八藏之文冀仕馬平安永寧家國故使虔虔一志諷誦金剛濟濟僧尼宣揚般若想此殊勝夫何以加先用莊嚴護世四王龍神八部願使威光盛福力增使西陳齊威北戎伏欵又用莊嚴行軍將相伏願才智日新福同山積壽命遐遠鎮坐臺階諸將仕等三寶撫護萬善莊嚴然後我法王之利見也難可詳焉其有歸依者果無不剋矣然今啟龍藏宅一心擊洪鍾邀二眾者其誰施之則我國相論掣脯敬為西征將仕保願功德之所建矣伏惟相公乃何岳降靈神威動物咸恩出塞曰撫俗安邊一昨春初扶陽作󰍝摽棹人畜由是大舉軍師併除兇醜雖兵強仕勇然福乃禍師是以遠杖流沙精祈轉念今者能事遐列勝福斯圓總用莊嚴行軍將相即體願使諸佛護念使無傷損之憂八部潛加願起降和之意然後人馬咸吉仕卒保康各守垂永除征戰然後散霑法界普及有情賴此方因咸登覺道夫除災靜難者莫善於佛頂密言集福延休者事資於行城念誦今者春陽今月寒色猶威請二部之僧尼建白幢於五所者其誰施之時則有節兒都督為合邑黎元報願功德之所建矣伏惟節兒都督公平育物罄節安邊恐瘳疾流行災殃條起是以預修弘願建竪良因行城將殄於妖氛竪幢用臻乎福利今既能事備勝願享福長空量難比以茲勝利先用莊嚴梵釋四王龍神八部夫覩相興善者無出於應化之身穰災怯禍者莫過乎佛頂心呪然無身之身故現身而齊難無說而說說心呪而持危盛事之興莫大於茲矣今者燉煌之府內竪白法之勝幢設佛頂於四門使黑業之殄掃厥今此會其誰施之時則有二節兒岳牧杜公等為城惶報安之所建也唯節兒都督以慮燉煌西極境接北胡躍馬控弦𡨥盜無准恐󱫝踐稼穡百減衣食之源九農匪登使萬人壞罄懸之念所以互相設計務在安人若論護國匡邦無過建斯幢傘即冀除災殃於不毛之地併疫癘於無何有之鄉五穀無霜雹之災萬品登人壽之城先資是福奉用莊嚴聖神讚普伏願寶位永固金石齊年四海澄清萬方朝貢亦持此善莊嚴節兒都督為霜為雨濟枯旱於明朝部落使諸官建中貞於聖代又持是善亦用莊嚴二教授闍梨伏願極拔殊苦超出輪迴壽等寒松福如春草然後薄霑動植遍及無疆賴此勝因登正覺道夫延祥展慶必賴於勝幢掃蘖除災要資於兒力故使善住聞其增壽慶喜剋獲本心魑魅畏之逃刑天魔怖而求救大哉神兒無得而稱者歟今屬和風動物蟄戶將開幡蓋俳佪緇倫肅穆者何所謂耶時則有我節兒尚論及都督杜公等並乃養人如子憂國同家恐妖氛肆惡於城中品物屢遭於逆厄是以三陽令月啟三福於釋尊四季初辰竪四門之利總斯殊妙最上福田盡用莊嚴梵釋四王龍神八部伏願威光盛福力增育黎無護軍國我聖神贊普唯願聖躬堅遠日往月來寶住恒昌天長地久節兒都督松皇比壽福慶相資部落使諸官等唯願助理平和惟清惟直然後四時順五穀登百殃除萬祥集般若神兒諸佛所師大眾□城一切普誦