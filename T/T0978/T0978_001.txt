如是我聞一時佛在極樂佛剎大善法堂中安庠而坐爾時無量壽如來應正等覺告聖觀自在菩薩摩訶薩言善男子所有一切眾生疾病苦惱及短壽者為利益彼故所有一切如來烏瑟膩沙最勝總持法門若人受持讀誦速得無病長壽安樂即時觀自在菩薩摩訶薩從座而起合掌恭敬白佛言世尊我今樂聞此一切如來烏瑟膩沙最勝總持法門善誓善說爾時世尊觀察大會人天眾已入普照吉祥三摩地從定出已說此一切如來烏瑟膩沙最勝總持法門曰唵曩謨婆誐嚩帝薩哩嚩怛󰪯路枳也鉢囉底尾始瑟吒野沒馱野帝曩莫怛儞也他唵部隴部隴部隴輸達野輸達野尾輸達野尾輸達野阿三摩三滿多嚩婆娑薩頗囉拏誐底誐誐曩莎婆嚩尾戍提阿毘詵左覩𤚥薩哩嚩怛他誐多酥誐多嚩囉嚩左曩沒哩多毘試罽摩賀母捺囉滿怛囉波奈阿賀囉阿賀囉阿欲散馱囉尼輸達野輸達野誐誐曩莎婆嚩尾戍提烏瑟膩沙尾惹野波哩戍提娑賀薩囉囉濕彌散祖禰帝薩哩嚩怛他誐多嚩路吉儞沙吒波囉彌多波哩布囉尼薩哩嚩怛他誐多摩帝捺舍部彌鉢囉底瑟致帝薩哩嚩怛他誐多紇哩那野地瑟吒曩地瑟致帝母捺哩母捺哩摩賀母捺哩嚩日囉迦野僧賀多曩波哩戍提薩哩嚩迦哩摩嚩囉拏尾戍提鉢囉底儞嚩哩多野欲尾戍提薩哩嚩怛他誐多三摩野地瑟吒曩地瑟致帝唵牟儞牟儞摩賀牟儞尾牟儞尾牟儞摩賀尾牟儞摩底摩底摩賀摩底摩摩多蘇摩底怛他多部多俱致波哩戍提尾娑普吒沒提戍提呬呬惹野惹野尾惹野尾惹野娑摩囉娑摩囉娑頗囉娑頗囉薩哩嚩沒馱地瑟吒曩地瑟致帝戍提戍提沒提嚩日哩嚩日哩摩賀嚩日哩蘇嚩日哩嚩日囉誐哩毘惹野誐哩毘尾惹野誐哩毘嚩日囉入嚩攞誐哩毘嚩日嚕捺婆吠嚩日囉三婆吠嚩日哩嚩𡁠尼嚩日覽婆嚩覩摩摩舍哩覽薩哩嚩薩埵難左迦野波哩戍提哩婆嚩覩彌薩那薩哩嚩誐底波哩戍提室左薩哩嚩怛他誐多室左𤚥三摩濕嚩娑演覩沒󰇄沒󰇄悉󰇄󰂛達野󰂛達野尾󰂛達野尾󰂛達野謨左野謨左野尾謨左野尾謨左野輸達野輸達野尾輸達野尾輸達野三滿多哩謨左野三滿多囉濕彌波哩戍提薩哩嚩怛他誐多紇哩那野地瑟吒曩地瑟致帝母捺哩母捺哩摩賀母捺哩滿怛囉波禰娑嚩賀善男子此一切如來烏瑟膩沙最勝總持法門能延壽命消除罪業速得清淨若以素帛或樺皮上書寫此總持法門安置塔中作廣大供養作供養已右繞千匝恭敬禮拜隨力供養獲增智慧若七日壽命延至七年若七年壽命延七十歲獲得如是長壽安樂無諸疾病得宿命通明記不忘若戴頂上如前所獲消除罪障復次若以淨帛及樺皮上用牛黃書此總持及自名姓用栴檀作塔盛此總持安置房內獻廣大供養旋繞千匝誦此總持八百遍消除眾病延壽百歲復次如無栴檀當用淨泥為塔內畫羯磨杵外畫金剛界四門守護中書自己名及安置總持所獲功德如前無異或用牛黃書此總持安淨器內復以淨器蓋之安置房中作廣大供養長得衛護無諸災難復次當用不著地瞿摩夷作四方曼拏羅以白花散上燃酥燈四盞安壇四隅焚沈香乳香滿鉢盛閼伽水復用白花作鬘以此總持或安塔中或功德像中安於壇上持誦之人以左手按壇右手持數珠一日三時誦此總持二十一遍加持水三合以自飲之能消諸病延壽百年解諸冤結得妙音聲獲無礙辯生生常得宿命神通若將前加持淨水灑於王宮及自舍宅乃至牛馬等所住之處速得去除羅剎龍蛇之難常得衛護離諸怖畏若有病苦以水灑頂永得消除一切重病如是無量讚大總持如如所作必得成就復用柳枝以此總持加持二十一遍即將揩齒獲得無病聰明長壽復用淨器盛水加持二十一遍一日三時飲水三合每一度飲加持一遍除一切病安樂長壽爾時聖觀自在菩薩摩訶薩繞無量壽佛三匝合掌恭敬而白佛言世尊云何善男子善女人造佛形像及彼塔廟護摩成就之法唯願說之佛告聖觀自在菩薩善哉善哉大無畏一心諦聽如汝所問當為汝說爾時無量壽如來亦入普照吉祥三摩地從定出已即說一切如來無量壽總持法門曰唵阿密哩帝阿密哩帝阿密哩覩捺婆吠阿密哩多尾訖㘓帝阿密哩多誐彌儞阿密哩多喻哩那禰誐誐曩計哩帝羯哩薩哩嚩吉梨舍叉演羯哩曳娑嚩賀時無量壽如來說此法門已告菩薩言若善男子善女人用此法門加持淨土以水和泥復更加持以泥作塔乃至相輪次第加持及獻供養能得廣大殊勝利益復有最上塔廟之法或以金銀為塔瑠璃為塔鉢訥摩囉誐寶為塔乃至種種珍寶之塔如法莊嚴高十二指安蓮華座於塔四面安護世四天王以手執幢於彼塔前安帝釋天主以手執弓復安淨居天子手執香花及塗香等於塔左面安觀自在菩薩右安金剛手菩薩各執白佛塔儀如是復次別畫蓮華周圍書此一切如來烏瑟膩沙最勝總持安在塔內用香水灑淨獻妙香花作千種供養若欲利益一切眾生延於壽命及增智慧故常於白月八日晝夜潔淨精持齋戒然後於寶塔前誦此總持一千遍每月如是滿六箇月獲壽千歲或志誠精進晝夜持誦得壽命長滿洛叉歲或日常持誦增壽無量有大勢力與天人阿修羅等無有異騰空自在獲斯功德復有儀軌於寂靜處取其淨土以香水和泥用作於塔或一二三四五乃至數滿百千書前總持安於塔內作百千種廣大供養誦此總持七百遍日增智慧延壽無量或為一切眾生枷鎖繫閉誦此總持即得解脫復次若有眾生於總持塔前倍興供養日日誦持滿八百遍發自利利他平等之心如是依法消除八難常得安樂延壽百歲眾人愛樂不久速得宿命神通是人命終不生地獄畜生焰魔羅界惡趣之中如蛇蛻皮即得生於極樂佛剎獲大果報受勝妙樂說不可盡亦復不聞地獄之聲何況生彼爾時無量壽如來復說成就㡧像之法令諸眾生獲壽無量遠離輪迴解脫眾苦先用童女潔淨合線尺寸依法織成素帛用上好彩色畫彼烏瑟膩沙最勝總持功德形像并微妙字用像安於塔內身有千光坐蓮華月輪一切莊嚴面如滿月像有三面三目八臂右面善相金色左面作忿怒相利牙青蓮華色正面圓滿白色右一手在心執羯磨杵第二手執蓮花上有無量壽佛第三手執箭第四手作施願印左第一手作金剛拳執索竪頭指第二手執弓第三手結無畏印第四手執寶瓶頂戴塔於頸上安唵字心上安阿字額上安吽字臍上安怛囕字足上安訖哩字惡阿囉叉娑嚩賀為擁護於真言下書已名字於像兩邊畫觀自在菩薩金剛手菩薩手執白拂於像上面畫淨居天人降甘露雨於㡧四面畫忿怒金剛不動尊明王吒枳明王儞羅難拏明王大力明王各執劍鉤金剛杵金剛杖令降惡魔如是志心畫於㡧像若彼行人作此法時先自志心於舍利塔前經一晝夜精持齋戒即於㡧像前獻千種供養從白月一日起首誦此總持一洛叉至十五日復獻千種供養於明旦時總持聖像化現人前一切所求無不成就復次將此總持㡧像於寂靜之處安置用香水灑淨獻於供養逐日誦此總持八百遍復於每月一度獻千種供養誦總持千遍得無量壽命無量威勢騰空自在日記千頌語不顛倒能去有情一切重病若人不能如前作法只於自住房舍就白月八日以香水灑淨安置㡧像隨力供養志心像前誦此總持七百至八百遍每日三時復誦二十一遍增長智慧無病安樂延壽百歲得宿命通若自不能作法持誦請他令作亦得長壽聰明智慧復次護摩之法為利益有情故圓作火爐闊一肘深十二指外用金剛杵界以白檀香白土相和泥飾用白花散於爐內於爐四邊安四盞酥燈即以香花四面供養復置閼伽瓶細妙如法於其瓶頂纏白色衣用花果樹枝安於瓶口樹有白汁者取青色枝長十二指復用乾柴同燒即召請火天請訖用酥三合三度傾入爐內隨合誦火天真言加持然後發送火天即觀想無量壽佛分明在於爐內復誦烏瑟膩沙最勝總持法門又如前作法用酥三合傾入爐內誦此真言曰唵阿彌多喻哩捺那娑嚩賀當用五穀以三指撮穀搵酥稱所求之願誦真言一遍拋向爐內如是至八百遍一日三時作法亦然復誦一切如來烏瑟膩沙最勝總持離一切病聰明長壽隨所願求無不成就或初八日於㡧像前一日三時作護摩法誦此真言一千遍增壽千歲不得損害有情恒行布施如是儀軌能降冤家增長智慧得妙音聲若自不能作法請他令作息除一切諸惡災患復次成就法如前用五穀作護摩法即誦烏瑟膩沙最勝總持一洛叉作護摩已復誦一洛叉能延壽命一洛叉至俱胝歲或無量歲騰空自在降伏魔冤若求富貴吉祥如前作護摩法誦總持一洛叉永得大富貴若求官位用蓮華作護摩一洛叉得大官位復有成就劍法用前㡧像安於舍利塔前獻千種供養誦此總持一洛叉用五鐵為劍安向塔前復誦總持一洛叉加持於劍加持劍已即以右手執劍得如意通變化自在有大威勢增壽無量能為一切眾生作於禍福復次作法如前用金剛杵輪三股叉等皆得成就獲前殊勝無量功德此大總持是一切如來心甚為希有如前所作必得成就若復有人於此一切如來烏瑟膩沙最勝總持法門每日三時持誦二十一遍獻供養已志心受持為他解說令彼有情得大快樂長壽無病具大智慧得宿命通彼人命終如蛇蛻皮即得往生極樂佛剎獲大果報耳亦不聞地獄等聲何況生彼佛說此經已一切世間天人阿修羅乾闥婆等聞佛所說皆大歡喜信受奉行