我今愍念一切求等覺者或不知此祕密瑜伽速成佛法於三大阿僧祇劫忍諸苦行不至無上菩提我愍是故於金剛頂百千頌中略說毘盧遮那如來自性成就法身金剛界大圓鏡智流出他受用異名金剛王菩薩念誦儀軌以三密修行大印等能令真言行菩薩速證如來等覺之位獲得薩婆若智住大普賢地於無盡生死界調伏一切有情悉令安住無上菩提而無疲倦先應簡擇通達金剛頂瑜伽阿闍梨求受五部灌頂或持明灌頂若不解簡擇者則自墜失既遇真實阿闍梨應生如來出現之想所有上妙世間資具悉應奉獻何以故此最上乘法三世諸佛所共遵承故於此法中一一諮問悉令曉悟曼荼羅法畫像法自灌頂法息災等五種祕密四印大印一印五智成身三密加持祕密供養皆須通達若真言行菩薩當住大菩提心所作功德迴向等覺果故大悲利益速得成佛若異此者非但不得悉地是名謗一切佛決定墮三惡趣若所為所作皆為菩提利益有情意所求願無不成就真言者受法已應建立道場安置尊像著新淨衣依瑜伽法四時念誦乃至二時必不可闕常與適悅三摩地相應凡初入道場禮佛長跪以二手如開敷蓮華此名淨器界真言印真言曰唵囉儒播蘖多薩嚩達莫不易前印誦淨三業真言加持四處真言曰唵娑嚩婆嚩輸鐸薩嚩達麼娑嚩婆嚩輸度撼次即結金剛起印以二手金剛拳檀慧互相鉤進力以頭側相拄欲結此印先於二手心舌觀五智金剛杵以印三舉誦此真言警覺盡虛空界一切如來真言曰唵嚩日嚧底瑟姹每一舉誦一遍已即觀諸佛數如恒沙滿虛空界然後長舒二臂於頂上金剛合掌長展二足以身委地禮東方不動如來以身奉獻真言曰唵薩嚩怛他蘖多布祖鉢娑他曩也答麼南涅哩也多夜彌薩嚩怛他蘖多嚩日囉薩怛嚩地瑟姹娑嚩𤚥吽作如是念為欲承事供養一切如來故我今獻己身惟願一切如來哀愍故又歛二足以金剛合掌置於心上以額著地禮南方寶生如來以身奉獻真言曰唵薩嚩怛他蘖多布惹鼻曬迦也答麼南涅哩也多夜彌薩嚩怛他蘖多嚩日囉囉怛曩鼻詵左娑嚩𤚥怛𠸪作如是念為欲供養一切如來求請灌頂我今奉獻己身願一切如來以金剛寶與我灌頂又以合掌置於頂上以口著地禮西方無量壽如來以身奉獻真言曰唵薩嚩怛他蘖多布惹鉢囉靺哆曩也怛麼南涅哩也多夜彌薩嚩怛他蘖多嚩日囉達麼鉢囉靺哩哆也𤚥訖利作如是念我今為展轉供養一切如來故奉獻己身願一切如來為我轉金剛法輪又以金剛合掌置於心上以頂著地禮北方不空成就如來奉獻真言曰唵薩嚩怛他蘖多布惹羯磨尼阿答麼南涅哩也多夜彌薩嚩怛他蘖多嚩日囉羯磨俱嚕𤚥噁作如是念我今為供養一切如來作事業故奉獻己身願一切如來為我作金剛事業次以右膝著地結金剛持印以印置於頂上想普禮一切如來及菩薩足左覆右仰大小指互相鉤是為持印真言曰唵嚩日囉勿次隨喜勸請迴向及發願然後半跏坐二手金剛拳置於二膝上心舌及二手吽字騰金光猶如婆伽梵住於說法相身處淨月輪如敷明鏡坐光明遍法界普淨有情界即以麼吒眼瞻視虛空佛旋轉視八方散射金剛焰結界及辟除處等金剛城次住四無量心三摩地於心月輪中觀羯磨金剛以大悲心斷一切有情苦觀羯磨輪周遍法界真言曰唵摩訶迦嚕拏也薩頗囉次運慈心以羯磨輪遍有情界與無量樂真言曰唵摩訶每底哩夜薩頗羅次以喜心運羯磨輪遍有情界真言曰唵薩嚩輸馱鉢囉母那薩頗囉次運捨心羯磨輪遍有情界成就大捨真言曰唵摩呼閉訖灑薩頗囉次結金剛合掌印二手十度右壓左互相交即成誦金剛合掌真言曰唵嚩日㘓惹里即以此前印便為金剛嚩誦金剛嚩真言曰唵嚩日囉滿馱次結開心印先於右乳上想怛囉字左乳上安吒字想此二字如戶扇以前縛印拍心上三掣開之真言曰唵嚩日囉滿馱怛囉吒次當前一肘觀八葉蓮華於其華上置噁字放大光明如水精白色即以金剛縛出二風如捻取其字置心殿中真言曰唵嚩日囉吠舍噁安其字已歷然在心次以金剛縛並屈二空入掌以二風各屈拄二空背以印觸胸真言曰唵嚩日囉母瑟致𤚥以是閉心門已想其字分明住次結普賢三麼耶印金剛縛申合二火真言曰誦一遍唵三麼耶薩怛鑁次結悅喜三麼耶印如前縛忍願入掌交合地空皆合竪以此大欲箭射彼三乘種真言曰唵三麼耶斛素囉多薩怛鑁次結勝三世印以二手金剛拳檀慧背相鉤二風各正直真言曰唵遜婆𩕳遜婆𩕳吽仡哩恨拏仡哩恨拏吽仡哩恨拏播也吽阿曩也斛婆誐鑁嚩日囉吽泮吒以是印左旋成辟除右旋成結界次結定印二羽外相叉仰置齊下以進力捻禪智真言曰唵三摩地鉢納銘紇唎端身正坐作是思惟一切諸法從自心起從本已來皆無所有入寂滅定已即復觀虛空中無數諸佛猶如大地滿成胡麻不可稱數時彼諸佛各舒右手彈指警覺告行者言善男子汝所證者一道清淨未證一切智海應當憶念菩提之心成就普賢一切行願行者聞警覺已自觀己身於諸佛前一一作禮而白佛言云何名菩提心諸佛告言汝觀心中字門本性清淨如淨滿月授與真言曰唵質多鉢囉底吠鄧迦嚕彌行者承旨默誦一遍即觀自心如淨滿月爾時諸佛復作是言善男子菩提之心體相如此復授真言曰唵󰂛地質多母怛波娜夜彌行者默誦一遍已作是思惟菩提之心體性竪固即於月輪上觀五智金剛杵真言曰唵底瑟姹嚩日囉觀金剛猶如金色放淨光明在月輪中猶如水精內外明徹又觀此嚩日囉廣大周法界真言曰唵薩頗囉嚩日囉又觀嚩日囉漸漸却歛所在虛空中諸如來合同一體量等己身而止真言曰唵僧賀囉嚩日囉復應作是思惟我今此身成金剛身真言曰唵嚩日囉怛麼俱撼自知是五智金剛則又變成本尊身身有四臂上二住端箭勢下右手仰當心持金剛杵下左手為金剛拳安左腰側持金剛鈴顰眉口微笑白色戴五佛冠緋裙天衣半跏坐月輪中蓮華上即結根本印以二手金剛拳檀慧進力反相鉤即是彼印誦真言曰吒枳吽惹以印加持心額喉頂四處已即結金剛界自在印堅固縛申二火屈初分相拄舒二風附背真言曰唵步欠當以印安於頂上誦前真言次又安額真言曰唵嚩日囉薩怛嚩次安頂右真言曰唵嚩日囉囉怛那次安頂後真言曰唵嚩日囉達麼次安頂左真言曰唵嚩日囉羯磨次以金剛拳當額分向頂後申二風三相繞便自地輪歷展從兩肩下為鬘帶勢真言曰唵嚩日囉麼隷避詵者𤚥次想唵砧二字在二風面唵右砧左出綠色光如抽藕絲便以綠索於心上三繞次背臍二膝又却至臍次腰後次心次右左兩肩次頸次額次頂後便如前垂天衣勢并誦唵砧二字次作悅喜契金剛縛三拍真言曰唵嚩日囉覩使也斛即觀淨月輪中觀斛字變為本尊便結金剛入印縛已二空並入掌中真言曰唵嚩日囉薩怛嚩惡又誦此真言曰唵嚩日囉薩怛嚩涅哩捨也次以四印四明召入身以前悅喜三昧耶二火為四攝真言曰弱吽鑁斛前所觀者為之法身今所觀者為之智身相合表一體故次應以此心供養門莊嚴世界壇中觀白蓮妙色金剛莖八葉具鬚蘂眾寶自莊嚴常出無量光百千眾蓮遶其上復觀想大覺師子座寶王以挍飾在大宮殿中寶柱皆行列遍有諸幢蓋珠鬘等交絡垂懸妙寶衣周匝香花雲及與眾寶雲普雨雜華等繽紛以嚴地諧韻天妙聲而奏諸音樂宮中想淨妙賢瓶與閼伽寶樹王開敷照以魔尼燈三昧總持地自在之婇女佛波羅蜜等菩提妙嚴華方便作眾妓歌詠妙法音以我功德力如來加持力及以法界力普供養而住即誦大虛空庫明真言曰唵誐誐那三婆嚩嚩日囉斛誦三遍所生善願皆得成就次於壇中師子座上月輪中觀唵字成本尊於本尊前安麼字為意生金剛右安賀為計里枳羅金剛後安蘇為愛樂金剛左安佉為意氣金剛於西北隅安嚩為意生金剛女東北隅安日囉為計里枳黎金剛女東南隅安薩為愛樂金剛女西南隅安怛嚩為意氣金剛女東門中安弱為色菩薩南門中安吽為聲菩薩西門中安鑁為香菩薩北門中安斛為味菩薩外院西北角安素為時春菩薩東北角安囉為時雨菩薩東南角安多為時秋菩薩西南角安薩怛鑁為時冬菩薩次於畫像心安唵字此字兩邊安弱字成本尊即結鉤索鎖鈴等印迎請二手金剛拳地輪反相鉤二風各正直右風屈如鉤結已誦真言以右風三招是為金剛鉤即誦真言曰唵嚩日囉矩勢弱不易此前印二風面相合相蹙令如環是為金剛索真言曰唵嚩日囉跛捨吽不易於索印二風反相鉤是為金剛鎖即誦真言曰唵嚩日囉薩怖吒鑁不改此前印二地及二風悉使面相合是為金剛鈴真言曰唵嚩日囉健吒斛由結金剛鉤即便降本尊由金剛索印能引於聖者由金剛鎖印便能令止住由結金剛鈴能悅喜諸聖次應獻閼伽以金剛合掌印平側向左與真言俱以按其器然獻之真言曰唵跛囉麼素佉捨也娑攞里多曩麼帶嘌娑囉弭多曩麼弭婆誐挽耽弱吽鑁斛係鉢囉底車句素漫惹悋曩託次以左金剛拳置腰側右金剛拳仰當心真言曰斛嚩日囉薩怛鑁索囉多薩怛鑁即以金剛王印以左拳為執弓勢右為引箭勢是為意生金剛印真言曰唵嚩日囉薩怛吠吽次以二金剛拳右押左交臂抱胸是為計里枳羅金剛印真言曰唵嚩日囉計里吉黎次以左金剛拳承右肘右拳竪之如幢相是為愛金剛印真言曰唵嚩日囉儗里斛次以二拳各安腰側是為意氣金剛印真言曰唵嚩日囉蘖迷呬儞次以前挽弓勢稍向下柔軟為之是為意生金剛女印真言曰弱嚩日囉涅哩瑟致娑也計麼吒次如前抱勢柔軟為之是為計里金剛女印真言曰吽嚩日囉計里枳㘑吽次如前幢印是為愛金剛女印真言曰鑁嚩日囉抳薩麼囉囉吒次如前安二拳腰側是為意氣金剛女印真言曰斛嚩日囉迦迷失嚩哩怛囕次以嚩上散是為時春印真言曰唵嚩日囉布瑟閉次二下散是為時雨印真言曰唵嚩日囉度閉次以縛以二空頭相捻以安二目間是為時秋金剛印真言曰唵嚩日囉路計次以二塗胸是為時冬金剛印真言曰唵嚩日囉巘提次以前鉤是為色印真言如前次如索是為聲印真言如前次如前鎖是為香印次如前鈴是為味印色真言曰唵嚩日囉央句始弱聲真言曰唵嚩日囉跛勢吽香真言曰唵嚩日囉商迦㘑鑁味真言曰唵嚩日囉健𪘨斛次如前金剛王印以右拳向身旋轉三四高聲誦真言便能振動十方世界一切佛菩薩加持行人速與悉地真言曰吒抧吽若次以所舞拳安於心上即能安慰十方世界真言曰吽吒抧斛次結根本印誦百字真言或七遍或三遍或一遍不解其印誦本真言七遍即頂上散印百字真言曰唵嚩日囉薩怛嚩三麼耶麼努播攞也嚩日囉薩怛嚩底尾努播底瑟宅涅哩住彌婆嚩素覩使喻彌婆嚩阿努囉訖覩彌婆嚩素補使喻彌婆嚩薩嚩悉朕彌鉢囉也瑳薩嚩羯磨素者彌質多室唎藥句嚧吽呵呵呵呵斛薄誐鑁薩嚩怛他孽多嚩日囉麼彌悶遮嚩日唎婆嚩摩訶三麼也薩怛嚩噁次以二手捧珠頂戴然後却至心誦加持念珠千轉真言七遍真言曰唵嚩日囉虞呬也惹播三麼曳吽次當與瑜伽所說念誦四種念中應以金剛念誦最為相應或萬或千下至一百八遍或過於萬住心定數已後一切時中取初數為定數限畢已復陳內外供養奉獻閼伽求自意願復結三世勝印及誦本真言一遍以印左旋一匝解所結界復結初三磨耶印置於頂上誦金剛解脫真言奉送聖尊及其眷屬真言曰唵嚩日囉薩怛嚩穆奉送已復結三昧耶印誦真言加持四處灌頂被甲悅喜印等出道場已於一切時但住大菩提心或常持大印即於現生得成等覺何況諸果不成就耶唯除不利益一切有情心捨菩提心餘所求善願無不剋獲