云何得長壽金剛不壞身復以何因緣得大堅固力云何於此經究竟到彼岸願佛開微密廣為眾生說南無一心奉請本師釋迦牟尼佛南無一心奉請十方三世諸佛南無一心奉請阿彌陀佛南無一心奉請觀世音菩薩南無一心奉請大勢至菩薩南無一心奉請十方諸大菩薩摩訶薩南無一心奉請十方聲聞緣覺一切賢聖僧粵大哉至理真法一如化物利人弘誓各別故我釋迦應生於濁世阿彌陀出現於淨土方淨穢兩殊利益齊一若易修易證真唯淨土教門然彼西方殊妙難比其國土也嚴以百寶蓮敷九品以收人其名號也能蕩千殃音開五會而攝物故使稱其名者則十方諸佛常護其人願生其國者則異華五雲爭捧其座是知彌陀悲願不可思議實謂啟三界之橫門截四生之直路故得恒沙諸佛舒舌證明勸念彌陀令生佛國若不以斯淨教所在佛宣則何以能令未聞者聞未見者見今之念佛意在茲焉惟願釋梵護世衛國衛人八部天龍調風調雨伏願皇帝輪寶飛來韜戈偃鉀舜澤遐霑於萬國堯風遠備於八荒太子聲飛洊雷諸王志堅盤石公主銀樓耀彩卿相永鎮台衡無戎節越長光堯天永佐郎官侍御雲飛省閣星映天台大將高斑榮耀日新台逾百勝長官馬分駝色衣含繡文亟薄慰等佐理分憂清聲遠振禪和尚定水澄淨禪河廁清慈風莫收慧日長掛法和尚道山彌峻慧海逾深久住人天常為舟檝律和尚戒珠常淨無慚照乘之理定沼恒清豈謝滄浪之綠當寺三綱照彰梵字宿睦乘門徒眾稟其清風寺舍和於水乳諸闍梨等三學圓明慧燈長映願弘斯教同往淨土尼眾等戒月常明凝神入定恒春道樹永秀覺華諸公等福霈山岳壽齊椿鶴夫人娘子玉質長春千秋不易清信士女等恒沙業累聞佛名以氷消無量福田隨念佛而增長觀業成就三昧現前若坐若行常見諸佛然願佛日高懸法輪大闡幽塗息苦錍丘心寧希望者何願不從所念者應時咸遂有情有識同超有漏之因此界他方咸願同生安樂阿彌陀佛福海無邊大眾虔誠普為念阿彌陀佛散華樂散華樂奉請釋迦如來入道場散華樂散華樂散華樂奉請十方如來入道場散華樂散華樂散華樂奉請彌陀如來入道場散華樂散華樂散華樂奉請觀音勢至諸大菩薩入道場散華樂道場莊嚴極清淨散華樂天上人間無比量散華樂問曰五會念佛出在何文答曰大無量壽經云或有寶樹車渠為本紫金為莖白銀為枝瑠璃為條水精為葉珊瑚為華瑪瑙為實行行相值莖莖相望枝枝相準葉葉相向華華相順實實相當榮色光耀不可勝視清風時發出五會音聲微妙宮商自然相和皆悉念佛念法念僧其聞音者得深法忍住不退轉至成佛道又釋五會念佛五者會是數會者集會彼五種音聲從緩至急唯念佛法僧更無雜念念則無念佛不二門也聲則無常第一義也故終日念佛恒順於真性終日願生常使於妙理發心有如此者必降天魔擊法鼓六種震動四花繁雨金剛寶座正覺可期也故觀經曰若念佛者當知此人中分陀利花名為希有觀世音大勢至為其勝友當坐道場生諸佛家是以如來常於三昧海中舉網綿乎謂父王曰王今坐禪但當念佛豈同離念求乎無念離生求於無生離相好求乎法身離文字求乎解脫夫如是者則住於斷滅見謗佛毀經成櫃法業墜無間矣凡在修道可不慎毀可不敬欺又觀佛三昧海經云此觀佛三昧是破戒者護失道者依煩惱賊中大勇猛將首楞嚴王百千三昧所出生處亦名諸三昧母亦名諸三昧王亦名諸佛共所印可定亦名如來禪非二乘外道等禪信可知矣此五會念佛聲勢點大盡長者即是緩念點小漸短者即是漸急念須會此意第一會平聲緩念南無阿彌陀佛第二會平上聲緩念南無阿彌陀佛第三會非緩非急念南無阿彌陀佛第四會漸急念南無阿彌陀佛第五會四字轉急念阿彌陀佛五會念佛竟即誦寶鳥諸雜讚極樂莊嚴間雜寶實是希奇聞未聞寶鳥臨空讚佛會哀婉雅亮發人心晝夜連聲無有息文文句句理相同或說五根七覺分或說八聖慈悲門或說他方離惡道或說地獄封人天或說散善波羅蜜或說定慧入深禪或說長時修苦行或說無上菩提因菩薩聲聞聞此法處處分身轉法輪願此法輪相續轉道場眾等益長年眾等迴心生淨土手執香花往西方佛國清淨從心現種種莊嚴心裹生足指按地三千界虛空性海坐花臺毘耶離城方丈室有一居士號維摩託病現身而有疾國主王子悉來遇無量聲聞菩薩眾欲遣問病不堪任唯有文殊入徵問居士所疾是何因答曰病從癡愛起我病非有亦非無廣說身是無常法陰界諸入合成身菩薩毛端容大海芥子之內納須彌手擲世界他方外室中天女悟無生世尊往昔塵沙劫苦行勤修相好身今已得成無見頂復生紺髮旋螺文眉間毫相頗梨色右旋宛轉琉璃筒齒如珂珮皆齊密舌相長舒覆面門佛心紅蓮金色坐清淨皎潔日光分第一會時平聲入第二極妙演清音第三盤旋如奏樂第四要期用力吟第五高聲唯速念聞此五會悟無生一到西方受快樂永不輪迴入苦坑發心念佛事須堅臨終決定上金船迴願眾生皆得往直向西方坐寶蓮西方世界實為精彼土眾生不可輕衣裓持花供養佛還來本國飯經行發心念佛度群生願此五會廣流行六道三塗皆攝取蓮花會裹著真名淨土樂淨土樂淨土不思議淨土樂彌陀住在寶城樓傾心念念向西求到彼三明八解脫長辭五濁更何憂淨土樂淨土樂淨土不思議淨土樂寶樓寶閣寶金擎池水金沙映底清法曲時時常供養蓮華會裹說無生淨土樂淨土樂淨土不思議淨土樂寶臺寶閤寶真珠寶體端嚴金色軀菩薩化生奏玉調微風五會演真如淨土樂淨土樂淨土不思議淨土樂流水波瀾遶寶臺寶殿光耀玉戶開慈主遙聞三界子總須發願往生來淨土樂淨土樂西方淨土甚快樂彌陀身量廣無崖面似檀金優鉢華目若青蓮四大海圓光化佛過恒沙淨土樂淨土樂西方淨土甚快樂彌陀本願大慈悲此地凡夫不覺知淨土樂淨土樂慮恐眾生出世遲彌陀春樹覺華開功德池中坐寶臺三昧庭前求解脫摩尼殿上禮如來淨土樂淨土樂西方淨土甚快樂西方異鳥數無窮白鶴孔雀及迦陵鸚鵡頻伽說妙法聲中演出大乘字淨土樂淨土樂西方淨土甚快樂如來尊號甚分明十方世界普流行但有稱名皆得往觀音勢至自來迎淨土樂淨土樂西方淨土甚快樂彌陀徒眾普慈心怜愍眾生至意深水鳥樹林皆說法何況如來微妙音淨土樂淨土樂西方淨土甚快樂彌陀本願特超殊慈悲方便引凡夫一切眾生皆度脫稱名即得罪消除淨土樂淨土樂西方淨土甚快樂彌陀端坐寶金樓恒沙菩薩四邊遊九類蒙光說妙法聞者悟解永無憂淨土樂淨土樂西方淨土甚快樂西方淨土無囂塵眾生到即斷貪瞋總是善人菩薩眾亦無惡趣及怨親淨土樂淨土樂西方淨土甚快樂花幢八面掛金鈴上下和鳴出妙聲聞者皆言稱快樂長劫不聞諸苦名淨土樂淨土樂西方淨土甚快樂凡夫若得到西方曠劫塵沙罪滅亡具六神通得自在永除老病離無常淨土樂淨土樂西方淨土甚快樂西方淨土離胞胎眾生到即出蓮臺上品尋光昇寶座下生障盡始花開淨土樂淨土樂西方淨土甚快樂西方淨土七重欄七寶莊嚴數百般瑠璃作地黃金界諸臺閣與開天連淨土樂淨土樂西方淨土甚快樂西方淨土十方稀努力專心莫置疑上品即證無生忍下生障盡入無為淨土樂淨土樂西方淨土甚快樂西方淨土更無過閻浮極苦罪人多欲得令生出三界惟須至意念彌陀淨土樂淨土樂西方淨土甚快樂我淨樂我淨樂瞻見心空了世間觀見眼根常清淨色界無來本是空色性本來無障礙無來無去是真宗觀見耳根常清淨聲界無來本是空聲性本來無障礙無來無去是真宗觀見鼻根常清淨香界無來本是空香性本來無障礙無來無去是真宗觀見舌根常清淨味界無來本是空味性本來無障礙無來無去是真宗觀見身根常清淨觸界無來本是空觸性本來無障礙無來無去是真宗觀見意根常清淨法界無來本是空法性本來無障礙無來無去是真宗忘想眼根緣色轉忘聽耳界被聲牽忘臭鼻香舌染味忘識身觸意塵遷難識普勸念彌陀修福忘想騰波常沒溺煩惱猛焰鎮燒燃為此輪迴三界獄生老病死苦常煎難識普勸念彌陀修福有幸得逢善知識指示西方快樂門欲得速超生死苦專心念佛斷貪瞋難識普勸念彌陀修福彌陀寶國實門開七寶池中七寶臺千葉千般千種色一半含光出水來難識普勸念彌陀修福彌陀五會救娑婆聞者皆能發道芽眾等傾心懃念佛棄俗歸真早出家難識普勸念彌陀修福閻浮濁惡不堪停處處唯聞眾苦聲不如專念彌陀號今生直到寶蓮城難識普勸念彌陀修福西方寶殿寶池亭寶林水鳥解人情鸚鵡和鳴讚三身聲中演出大乘經難識普勸念彌陀修福西方寶樹寶根莖寶華寶網甚分明寶葉行行相間錯寶果重重出化生難識普勸金彌陀修福寶池寶岸寶蓮華寶階寶底實金沙下生雖有前生障菩提不發自生芽難識普勸念彌陀修福西方淨土雨天衣寶殿空裹逐身飛一念百味隨心至何故眾生去者稀難識普勸念彌陀修福正法樂正法樂正法不思議釋迦如來因地時歷劫苦行不思議頓捨身財求妙法唯佛與佛乃能知正法樂正法樂正法不思議雪山童子釋迦因為求半偈捨金身善友求法僉兩因良由本國濟貧人正法樂正法樂正法不思議慈力施身五夜叉檀王棄國捨榮華須闡割身救父母布施妻兒號達拏正法樂正法樂正法不思議月光發願捨千頭薩婆敲骨不懷憂更作尸毘代鴿命不證菩提未擬休正法樂正法樂正法不思議寶王割身燃千燈薩捶投崖飼大虫慈善開心施五藏問汝眾生能不知正法樂正法樂正法能超出世間本師苦行實難論子細尋思不忍問向者所陳爾計事一一皆是釋迦因正法樂正法樂正法能超出世間布施持戒久精研忍辱精進不離禪苦行勤修功滿足直論劫數不論年正法樂正法樂正法能超出世間釋迦如來因地時多劫苦行獨超倫一一皆修無上業證得菩提出世間正法樂正法樂正法能超出世間本師苦行應真如實實相承無假虛證得菩提無上果分身百億度閻浮正法樂正法樂正法能超出世間從天降下至王室託陰摩耶睡夢中後園攀著無憂樹右脇便即誕真容正法樂正法樂正法能超出世間初生位次坐輪王震動天地放光明為表釋迦應化身普令諸子離無常正法樂正法樂正法能超出世間九龍吐水洗神胎天人榮腋捧孾孩便即東西行七步舉足下足踏蓮臺長大踰城入雪山苦行又經強六年身著草衣食麻麥跏趺攝念便歸禪正法樂正法樂正法能超出世間形容枯悴不思議牧女投身獻乳糜食了河中自沐浴帝釋從空按樹枝正法樂正法樂正法能超出世間因茲成佛放光明金口所說化眾生廣演三乘微妙法娑婆世界遍流行正法樂正法樂正法能超出世間成佛四十餘九十彼國經行遊五天普勸眾生勤念佛亦教持戒及修禪正法樂正法樂正法能超出世間凡夫見佛漸輕微如來觀見却還歸示現無常還報土閻浮眾生無所依正法樂正法樂正法能超出世間涅槃已後一千年法教流傳到此國眾生轉讀依行學示成道果亦生天正法樂正法樂正法能超出世間故知欲得出煩籠一一依行本師宗總道不修便作佛道理自看通不通正法樂正法樂正法能超出世間出家先且斷貪惱摧滅無明人我山於此閻浮無染著始得往往出世間正法樂正法樂正法能超出世間無漏智性本來常久在無明被塵藏眾生造罪無邊際若覓成佛錯永望正法樂正法樂正法能超出世間凡夫倒見不思惟所作所為不自知惡業宛然無減損道我成佛大愚癡正法樂正法樂正法能超出世間大乘無念說空宗空却無明貪愛空眾生倒見渾金錯撥無因果誑凡籠正法樂正法樂正法能超出世間莫嫌語質却懷瞋子細研窮總是真已見錯行相指示終歸還是腹心入正法樂正法樂正法能超出世間譬如大病若為除受得火艾去根株聞法既能自覺悟定生淨土會無餘正法樂正法樂正法能超出世間眾生努力念彌陀急要迅速更無過祇為西方開九品和罪帶障出娑婆正法樂正法樂正法能超出世間眾生隨佛到西方微塵故業自消亡如來願力親加被聞法悟道證真常正法樂正法樂正法能超出世間普告道場諸佛子各各發取菩提心正法真宗須倣學定見外道不堪任正法樂正法樂正法能超出世間何者名之為正法若箇道理是真宗好惡今時須決擇一一子細莫朦朧正法樂正法樂正法能超出世間持戒坐禪名正法念佛成佛是真宗不取佛言名外道撥無因果見為空正法樂正法樂正法能超出世間禪律如何是正法念佛三昧是真宗見性了心便是佛如何道理不相應正法樂正法樂正法能超出世間念佛聲聲下佛種坐禪持戒用真功汝若不修便作佛喻若飢人空掩風正法樂正法樂正法能超出世間西方樂西方樂西方淨土不思議釋迦普勸念彌陀意在眾生出愛河上品華臺見慈主到者皆因念佛多西方樂西方樂西方淨土不思議西方進道勝娑婆緣無五欲及邪魔成佛不勞諸善業華臺端坐念彌陀西方樂西方樂西方淨土不思議五濁修行多退轉不如念佛往西方到彼自然成正覺還來苦海作津樑西方樂西方樂西方淨土不思議閻浮世界不堪停惡業因緣每日盈縱饒作得此之善不覺地獄向前成西方樂西方樂西方淨土不思議西方極樂樂轟轟長劫不聞諸苦名鼓樂弦歌空裹滿自然相和說無上西方樂西方樂西方淨土不思議閻浮穢惡不堪停惡業瞋恚鬪無明若能專心念彼佛彌陀寶界悟無生西方樂西方樂西方淨土不思議西方極樂七寶池八功德水不思議底有金沙岸香樹蓮華涌出化生兒西方樂西方樂西方淨土不思議彌陀淨剎甚精微黃金界道地瑠璃香風吹動諸行樹宮商五會演希奇西方樂西方樂西方淨土不思議極樂國中七寶池花開蓮色紫光耀繫念彌陀登寶座須臾不覺證無為西方樂西方樂西方淨土不思議碧玉樓前七寶臺諸天童子競過來一一持花供養佛處處唯言稱善哉西方樂西方樂西方淨土不思議莫怪頻頻共相勸見人往往有無常若得念佛深三昧不怕三塗平等王西方樂西方樂西方淨土不思議萬行之中為急要迅速無過淨土門不但本師金口說十方諸佛共傳證西方樂西方樂西方淨土不思議寶池寶岸甚寬平寶地瑠璃千忉明普勸眾生勤念佛彌陀決定自來迎西方樂西方樂西方淨土不思議此界一人念佛名西方便有一蓮生但使一生常不退此花還到此間迎西方樂西方樂西方淨土不思議急須念佛莫悠悠欲超苦海要船舟稱名決定生安樂永絕閻浮生死流歸去來閻浮五濁是塵埃不如西方快樂處到彼花臺隨意開歸去來彌陀淨剎寶殿開但有傾心能念佛臨終決定坐金臺歸去來生老病死苦相催晝夜懃心專念佛摩尼殿上禮如來歸去來誰能惡道受輪迴若能念彼彌陀號往生極樂坐花臺般舟三昧樂專心念佛見彌陀普勸迴心生淨土迴向念佛即同生般舟三昧樂專心念佛見彌陀曠劫已來流浪久隨緣六道受輪迴般舟三昧樂專心念佛見彌陀不遇往生善知識誰能相勸得迴歸般舟三昧樂專心念佛見彌陀憶受天堂暫時樂福盡臨終現五衰般舟三昧樂專心念佛見彌陀憶受人中胎藏苦四蛇六賊競相催般舟三昧樂專心念佛見彌陀憶受修羅餓鬼道飢虛鬪諍苦難載般舟三昧樂專心念佛見彌陀憶受畜生相食噉刀光捨命復牽犁般舟三昧樂專心念佛見彌陀憶受地獄長時苦業風吹去不知迴般舟三昧樂專心念佛見彌陀或入鑊湯爐炭火騰波猛焰劇天雷般舟三昧樂專心念佛見彌陀或上刀山攀劍樹皮膚骨肉變成灰般舟三昧樂專心念佛見彌陀借問何緣受此苦貪魚愛肉業相隨般舟三昧樂專心念佛見彌陀鎔銅灌口犁拂口飲酒妄語受其災般舟三昧樂專心念佛見彌陀或臥鐵床抱銅柱總為邪婬顛倒來般舟三昧樂專心念佛見彌陀或墮阿鼻大地獄經劫長年眼不開般舟三昧樂專心念佛見彌陀上火下火交通過刀輪鐵杵自飛來般舟三昧樂專心念佛見彌陀銅狗嚙心并噉血鐵烏喙眼復穿鰓般舟三昧樂專心念佛見彌陀今日道場諸眾等恒沙曠劫總經來般舟三昧樂專心念佛見彌陀慶此人身難值遇喻若優曇花始開般舟三昧樂專心念佛見彌陀正值希聞淨土教正值念佛法門開般舟三昧樂專心念佛見彌陀正值彌陀弘誓喚正值大眾信心迴般舟三昧樂專心念佛見彌陀正值今日依經讚正值結絜上花臺般舟三昧樂專心念佛見彌陀正值道場無魔事正值無病惱能來般舟三昧樂專心念佛見彌陀正值七日功成就四十八願要相携般舟三昧樂專心念佛見彌陀普勸道場同行者努力迴心歸去來般舟三昧樂專心念佛見彌陀借問家鄉何處在極樂池中七寶臺般舟三昧樂專心念佛見彌陀彼佛因中立弘誓聞名念我總迎來般舟三昧樂專心念佛見彌陀不簡貧窮將富貴不簡下智與高才般舟三昧樂專心念佛見彌陀不簡無非淨土業不簡外道闡提人般舟三昧樂專心念佛見彌陀不簡長時修苦行不簡今日始生心般舟三昧樂專心念佛見彌陀不簡多聞持淨戒不簡破戒罪根深般舟三昧樂專心念佛見彌陀但使迴心多念佛能令瓦礫變成金般舟三昧樂專心念佛見彌陀寄語現前諸大眾同緣去者早相尋般舟三昧樂專心念佛見彌陀借問相尋何處去報道彌陀淨土中般舟三昧樂專心念佛見彌陀借問何緣得生彼報道念佛自成功般舟三昧樂專心念佛見彌陀借問今生多罪障如何淨土肯相容般舟三昧樂專心念佛見彌陀報道稱名罪消滅喻若明燈入闇中般舟三昧樂專心念佛見彌陀借問凡夫得生否如何一念闇中明般舟三昧樂專心念佛見彌陀報道除疑多念佛彌陀決定自親近般舟三昧樂專心念佛見彌陀可怜生可怜生菩薩子遊戲在西方出門能忍辱入戶莫懷瞋但能修淨土證得紫金身眾生心眾生心無明泥底沈何時得惺悟證得百千金眾生心眾生心波浪壯難襟何處不追尋何指彌陀國轟轟樂無有一人過地獄底苦恤恤眾生竄者多奈何天奈何天眾生共佛無因緣千言百語化不得定知將罪人黃泉彌陀造大船攪到苦海邊船頭黯黯定欲沒貴貴度得念佛人池東池西百寶臺光明樓閣萬重開暫向樓中觀補處還來殿上禮如來紅蓮華青蓮華千葉蓮華臺上生昔有一賢士恒日在山林百鳥同一宣相看如兄弟有一傍行人失脚墮流泉手把無根樹口稱觀世音鹿兒聞此語便即跳入水語汝上鹿背將汝出彼岸汝得出彼岸步步向鹿跪無物報鹿恩與鹿作奴僕鹿是草間虫不用作奴僕飢時食百草渴即飲流泉欲得報鹿恩莫道鹿在此有一國王長患妃夜夜見九色鹿若不得九色鹿大命難可續國王出勅集群臣誰知九色鹿有人知鹿處分國賜千金鬧兒聞此語叉手向王前臣知九色鹿恒在流水邊啟王多將兵此鹿甚輕便國王將兵百萬眾圍繞四山林國王彎弓欲射鹿聽鹿說一言國王是迦葉鹿是如來身無人如鹿處只是󱓓車大患人昔日救汝命何期今日害鹿身傳語黑頭虫世世難與恩普勸道場諸眾生努力各發菩提心迦摩那目佉迦摩那母者娜迦摩者那迦摩那荷悉哆迦摩那佉辨禰迦摩那迦摩娜沙摩轉沙喝囉摩娜訖差南無悉底觀世音菩薩南無觀世音菩薩大眾人人皆合掌碎身慚謝釋迦恩能得慈悲巧方便指受西方快樂門道場欲散人將別努力相勸斷貪瞋貪瞋因緣障淨土不得解脫永沈淪同行相親相策勵畢命為期到佛前願此法輪相續轉道場眾等益長年我等咸同受快樂見聞隨喜亦皆然眾等迴心生淨土手執香華往西方願往生得生淨土報師恩人能念佛佛還念專心想佛佛知人一切迴心向安樂即見真金功德身淨土莊嚴諸聖眾籠籠常在行人前行者見已心歡喜終時從佛坐金蓮一念乘臺到佛會即證不退入三賢一一池中華盡滿華華總是往生人寧合金華百千劫不願地獄須臾間各留半坐乘華葉待我閻浮同行人寄語娑婆修行者念念精勤莫睡眠乘此因緣生淨土畢命為期到佛前般舟三昧樂三界六道苦難停為度娑婆分化入八相成佛度眾生般舟三昧樂三界六道苦難停曠劫已來常沈沒到處唯聞生死聲般舟三昧樂三界六道苦難停釋迦牟尼真報土碎身慚謝釋迦恩般舟三昧樂三界六道苦難停口中橫骨語不得總為前生無善因般舟三昧樂三界六道苦難停被毛戴角畜生形種種從他鞭打身般舟三昧樂三界六道苦難停萬行俱迴皆得往一一光明照十方般舟三昧樂三界六道苦難停相好彌多八萬四彌陀佛國亦無會般舟三昧樂三界六道苦難停長病遠行不計日念佛即道無功夫般舟三昧樂三界六道苦難停三界無安如火宅四衢露地絕塵埃般舟三昧樂三界六道苦難停厭住死生居骨肉何能五陰處胞胎般舟三昧樂三界六道苦難停正值今生發道意稀逢淨土法門開般舟三昧樂三界六道苦難停願得西方安養國彌陀聖眾要相携般舟三昧樂三界六道苦難停定散二門皆得往精麁九品盡乘臺般舟三昧樂三界六道苦難停到彼三明八解脫長辭五濁見如來般舟三昧樂三界六道苦難停彌陀願行廣無邊悲濟群生普盡憐般舟三昧樂三界六道苦難停總欲化令歸本國眾生罪業共無緣憂曇花大眾用心聽沈淪五欲境託陰入幽胎巧風吹氣滿形假出身來憂曇華大眾用心聽能令眷屬喜車康弄孾姟初教掌中立慈母逐身迴憂曇華大眾用心聽竹馬緣林巷聚落摧沙堆雙眉分柳葉兩頰似桃華憂曇華大眾用心聽年至經三五專事好榮華携琴徹夜飲翫是望朝霞憂曇華大眾用心聽盛色心驍踊傲慢造英雄逍遙龍馬上徘徊琴酒中憂曇華大眾用心聽對坐看明月獨坐度清風手把相如釰不畏死生弓憂曇華大眾用心聽拔劍平四海橫戈敵萬夫一朝床枕上起坐聽人扶咄嗟長歎息誰知老所侵八十將衰邁萬事不堪住憂曇華大眾用心聽曾經霜露積慮被風雨侵欲作西方業無過少壯心憂曇華大眾用心聽世間住日少臥土積年多髑髏離骨散肉斷筋還㧪憂曇華大眾用心聽支節皆顛倒飜成尖奮渦計我凡夫骨堪成毘富羅憂曇華大眾用心聽縱令勤遂善終是識昏沈紅顏一罷艶白頭寧久吟出家樂出家樂無始起離諸著今生值善割親緣頓捨麁情斷眾惡斷眾惡發身心依聖學除於結使下金刀落髮披衣食寶藥食寶藥懷法喜加踊躍誰其長夜睡重昏此日清身忻大覺忻大覺出家安出家安一切事不相忓年登二十逢和尚敬受尸羅遇淨壇遇淨壇修定慧證非難悟若瑠璃明內外妙喻蓮華恣總看恣總看稱釋子法門寬出入往來無礙道解脫道遙證涅槃識涅槃歸去來寶門開正見彌陀昇寶坐菩薩散華稱善哉稱善哉寶林看水鳥樹林念五會哀婉慈聲讚法王讚法王共命鳥對鴛鴦鸚鵡頻伽說妙法恒歎眾生住苦方住苦方歸去來離娑婆常住如來聽妙法指受西方是釋迦是釋迦歸去來見彌陀今在西方現說法運度眾生出愛河出愛河歸去來上金臺勢至觀音來引路百法明門應自開應自開願往生無常迅速莫安然水上色比非久住緣生暫有忽還無假使百年如瞬頃有生之者必無常壯色不停如雷滅彌加念佛莫遊遊今日道場同法樂從茲後會亦難期各各歎顏同發願生生法會得相逢昔有菩薩安心坐照見五蘊悉皆空空無相中無價寶般若性海絕難思故知妙身無罣礙是大神呪起人慈真實不虛深須信揭帝揭帝斷狐疑如是我聞一時佛住在王舍靈鷲山菩薩聲聞并八部地動天華非一般此是諸佛生己相文殊為說宿因緣毫光遍照咸生怪定說經名妙法蓮大眾齊修淨土業手執香華往西方弟子發願時願住五臺山文殊菩薩聞心地普賢菩薩座華臺弟子發願時願作華嚴經花嚴信處品心王菩薩在中間弟子發願時願作涅槃經涅槃佛性海早證涅槃山弟子發願時願作藥師經藥師十二願願願度眾生弟子發願時願作觀音經觀音勢至力苦處在先登弟子發願時願作無量經經中十六觀三昧自然成弟子發願時願作佛前燈照經并照像得照師僧弟子發願時願作佛香燈燈香供養佛度取有緣人弟子發願時願作七寶池池中有賢聖總是往生人巍巍阿彌陀顏容紫金形身相三十二爪足下安平姿好八十種光曜常照明梵音超三千妙響哀鸞聲巍巍阿彌陀國土甚清明悉純黃金色無四惡女名池水流相注寶樹五音聲歌嘆無常苦聞者得無生巍巍阿彌陀眾善王中美國土妙安樂無不願往生佛與菩薩眾飜飛俱往迎忽然七寶池蓮華中長成巍巍阿彌陀威德妙無侶軀體真金色光曜十方土其聞得覩遇永拔生死苦我今稽首禮無上眾生文眾生被困厄無量苦逼身觀音妙智力能救世間苦諍訟經官所怖畏軍陣中念彼觀音力眾怨悉退散妙音觀世音梵音海潮音勝彼世間音是故須常念念念勿生疑觀世音淨聖於苦惱死厄能為作依怙具一切功德慈眼視眾生福聚海無量是故應頂禮大勢至菩薩神通大自在與觀音等無差觀音勢至二大士常侍彌陀佛左右觀音頂戴彌陀佛勢至冠中有寶瓶瓶內光明甚無量常放照曜苦眾生慈悲喜捨常攝物諸有所作不唐捐故我遙頂禮文殊師利妙德法王之子是七佛之祖師號龍種上尊王佛雖得佛道轉于法輪入於涅槃而不捨於菩薩之道教化眾生無量功德皆成就無量佛土皆嚴淨其見聞者無不蒙益諸有所作亦不唐捐現在東北方金色世界清涼山內住首楞嚴三昧與一萬菩薩同會利樂苦眾生故我遙頂禮第一初觀日在西端身正坐去昏迷見時欲沒如懸鼓令心堅故莫高低第二觀水本澄清想水為氷理易成令氷映作瑠璃地分明還見寶幢擎第三寶地間黃金六時花雨滿瓊林分暉變作空中樂簫管能清道者心第四寶樹七寶行布葉垂條異色光花葉四時皆具足風來林下更飛香第五當觀七寶池清冷八德不思議渠流悉是金沙水水上花開無盡時第六應觀眾寶樓珠軒玉砌碧雲秋天樂奏時清夜響法音微妙勸勤修第七專觀華座開檀金為葉玉為臺寶幢上䨱真珠網莊嚴只擬為如來第八寶像色圓明萬法皆從心想生若見其身華上坐甚深三昧自然成第九彌陀法王身相好光明無等倫念佛眾生皆攝取心常不捨有緣人第十觀音補處尊身同佛相妙難論頂戴如來心敬重慈光恒住大悲門十一勢至大威雄補翼長時振六道世界動搖應度者光明常照行中人十二觀身自往生蓮華開合極分明端坐湛然心不動臨終當見佛來迎十三丈六紫金容真化由來不二縱但使隨心觀了了法身妙相自顆顆十四生人行業高上品三心種姓豪百法明門歡喜地金剛定力轉堅牢十五生居九品中淨戒重修始業融善友教令迴願往須臾不覺坐蓮宮十六下生位最卑業障難消慧發遲十念蓮胎雖住劫華開還得悟無生釋迦調御大慈尊救世先開淨土門欲說莊嚴極樂國其時正在給孤園法輪將興多聽徒無量諸天大眾俱第一聲聞舍利子上乘菩薩是文殊初告真宗當爾時西方過此十俱胝世界莊嚴名極樂彌陀在彼不思議其國眾生苦已除清閑勝妙樂無餘晝夜修行超八難色相端嚴盡一如七重行樹七重欄寶蓋垂空寶網󱑠但是有緣皆得見慇懃學者用心觀人至乘華坐寶林天來奏樂曲幽深六度已能調六律八正還將和八音寶池德水底砂新蓮開光色似車輪菩薩端然華上坐看時總是往生人彌陀淨土法王家願力莊嚴發道芽碧玉樓中飛寶座黃金地上雨天華收得天華衣裓盛六道如意覺身輕供養他方諸佛已還來本國飯經行眾鳥和音應六時清音演法妙難思五力五根并七覺甚深八聖入無為眾等同時聽法音聞者皆生念佛心化鳥本非三惡趣彌陀宣暢法流深微風吹動寶林清響颺如天奏樂聲一一更無宣別法處處唯聞念佛名彌陀壽量實無邊國中人民亦同然成道於今經十劫光照恒沙法界國菩薩聲聞眾甚多為求解脫見彌陀算數不能知限量餘方諸佛亦來過傳聞淨剎甚清真盡是阿鞞跋致人一生補處修三昧證得金剛最後身善根福少理難生七日專須念佛名若至臨終心不亂彌陀決定自相迎十號彌陀酬昔因六方諸佛證誠真舌相廣長無妄語如來護念信心人世界無常難久留唯須發願早懃求已生當生皆不退豈限今修與未修諸佛同時讚釋迦能於五濁救娑婆說此世間難信法咸令覺悟令彌陀法藏敷陳義已圓阿難從此渲真詮大眾俱欣皆頂戴如來囑盡廣流傳釋迦住在靈鷲山為化娑婆出世間菩薩聲聞無量眾初欲聞經意未閑阿闍太子在王城收執徒囚在獄刑韋提悲泣歸依佛永願不聞諸苦名深心不樂閻浮界實為多諸鬼畜生唯願慈尊為指授他方淨土誓經行釋迦如來知彼念須臾沒見至王宮乃放眉間金色照韋提障盡覩真容諸餘淨剎雖無量白佛唯生極樂中願見彌陀疾授記剎那便具六神通世尊微咲生歡喜口中常放五神光其光遂照頻婆頂隨機證果亦何妨佛告韋提汝知不彌陀去此亦非遙但當勤修三福行臨終迎子上金橋亦為未來諸大眾五濁凡夫至惡人但使迴心生彼國能令淨業斷貪瞋於是韋提更有疑如來今說汝應知據眾凡夫實未得為承諸佛大慈悲既聞說已生歡喜復為今時五苦人云何當見彌陀界相好光明微妙身世尊為說初觀日意令住想向西方智者必須依此觀曠劫塵沙罪滅亡罪滅身心必清淨次應想水易成氷須臾便見瑠璃地黃金界道以為繩寶池澄澄千仞深月珠間錯是黃金華雨紛紛隨處下能令道發真實心瓊林寶樹七重行處處垂琳異色光光中無數摩尼殿諸天童子散華香極樂城中七寶池蓮開光色不思議華間總是摩尼水唯歎娑婆去來者瓊樓寶閣紫金光赫奕連輝照十方白玉池邊聞妙法蓮光葉裏更飛香彌陀無數寶城樓恒沙菩薩四邊遊各各持華供養佛塵勞永斷更何憂碧玉樓中華坐開黃金作葉寶為臺摩尼幢上真珠網莊嚴至意為如來寶像瑠璃內外明六通如意覺身輕心須子細懃觀想想成便即悟無生彌陀光色廣無邊普照群生度有緣但有傾心能念佛當來決定離人天觀音補處不思議無邊世界現希有但令念者皆生樂頂戴彌陀尊重時勢至菩薩甚難量雄雄猛利廣無方頂上寶瓶光顯照幽途永得離無常觀身自見往生時蓮華寶座不經遲水鳥樹林皆說法彌陀迎攝更無疑如來神變不思議大小隨緣感赴機眾等傾心勤念佛寶池華內證無為行業精誠須轉高上品之人種姓高百法門中歡喜地金剛妙定自堅牢念佛之人須至誠彌陀決定自親迎到彼華開蒙授記登時聞法悟無生十惡五逆至愚人永劫沈輪在久塵一念稱得彌陀號至彼還同法性身世尊說已向耆山阿難聞教廣宣傳大眾傾心皆頂戴還將此法利天人釋迦悲智廣無邊先開淨教利人天菩薩聲聞無量眾其時聽在給孤園初告聲聞舍利弗吾今欲說汝應聽去此西方十萬億彌陀寶國紫金形其國眾生極妙樂永劫不聞諸苦名勸汝當勤稱彼佛須臾即至寶蓮城瓊林寶樹七重欄眾等當須審諦觀珠網層層千萬億能令見者得心安彌陀淨剎不思議處處渠流七寶池池中總是摩尼水晝夜華開無盡時四岸瑠璃碧玉成香風拂體覺身輕寶閣樓臺千萬億無邊菩薩盡經行心心稽首法王家專想彌陀散道引碧玉樓中聞妙法黃金地上散天華衣裓持華十萬億聖眾塵沙受供同一念還歸極樂國永絕胞胎證六通淨國彌陀寶鳥音聞者皆生念佛心此鳥實非三惡趣為令宣演法幽深香風動時寶林鳴處處唯聞念佛聲聲中皆說無邊法能令聽者證無生彌陀壽量豈能知國中人眾亦如斯到彼皆同跋致位永超生死證無為善根福少理難容七日須成淨土功十念傾心於彼國剎那便即坐蓮宮彌陀願力不思議莊嚴淨國甚奇希六方諸佛同時讚意令諸子斷狐疑人命無常如剎那永劫沈淪惡趣多急急須專念彼佛共汝相將出愛河諸佛同聲讚釋迦能於苦海度人多一一總令專念佛生生當得見彌陀如來說已阿難宣普化群生被有緣眾生傾心須頂戴弘斯淨教廣流傳昔有仙人名善慧一時買得五莖蓮持將供養定光佛因華果號釋迦尊諸經皆說妙伽他散華供養福田多但以一華散一佛因華盡得見彌陀今時智者見經文但說華為成佛因便即散華供養佛仍將華度有緣人紛紛正見散華時片片青蓮空裏飛一一爭前將手捧人人收得裓盛歸空中片片雨天華散著人人發道芽但使勤勤華供養福田一一遍恒沙飛華颯颯遍虛空翠葉翩翩滿界中漸瀝如鳥和雲下繽紛送子入蓮宮蓮華欝欝甚寬平華上群群菩薩行時時散華供養佛往往宣揚五會聲般般聖眾裓盛華人人歷供遍恒妙一一食時還本國行行不離世界家時時天雨萬般華處處皆能發道芽一一持將奉諸佛朝朝恒在法王家百寶鮮華墜墜飛空中讚嘆不思議若有眾生能獻者當來決定證無為金剛臺上說真宗西方菩薩盡皆同散華供養無休息皆生華上具神通氛氛香氣轉綿綿華去華來華更鮮清旦常持獻他國食時還到世尊前第一會時除亂意第二高聲遍有緣第三響颺能裏雅第四和鳥真可憐第五震動天魔散能令念者入深禪五會聲中十種利為令學者用心堅妙音五會摩尼寶能雨無邊聖法財智者必須依此學臨終一念坐華臺寄語現前諸大眾五會念佛利無窮今日道場同行者相將定取坐華宮五會聖教是真宗定捨娑婆出苦籠眾等發心迴願往西方世界獲神通寶林森森是翠林微風五會演清音華雨六時隨處下見聞之者發真心眾等今時生信心聽法彌陀五會者專求不忘稱名字迎將極樂坐華林五會合響讚池城樓臺欝欝映雲青瑠璃七寶金繩果家家唯聞念佛聲彌陀五會是舟船永劫常於苦海傳但使聞聲皆解脫定超生死離人天觀經妙讚定中成寶偈分明化有情五會閻浮流布廣相期極樂悟無生彌陀寶讚實堪傳恒為眾生作法船五會佛聲聞解脫一時盡得坐金蓮西方五會遍娑婆意在眾生念佛多寶國華開千萬億聞名去者機恒沙千般伎樂遠金臺百寶蓮華出水開五會聲聲須急念臨終一一盡來迎無邊化佛紫金身守護流傳五會人念念彌陀心不退翩翩寶蓮坐自相彌陀五會響雄雄智者傳來五濁中五苦聞聲皆得樂乘斯五會入蓮宮智者慈悲傳五會意在將傳滅五燒五燒既因五會滅皆承五會出塵勞雄雄五會響清音隱隱雷聲寫妙音聖眾相將同讚歎但是人聞皆發心西方微妙五音聲將來五濁救眾生五趣聞名皆解脫五會引到寶蓮城零零五會出衡山隱隱如今遍五天五眾咸言皆利樂末法仍留五百年彌陀五會貫人心哀婉慈聲屈曲深無量壽經如此說寶水長留演妙音五會響颺出雲霞清音寥亮遍恒沙朝朝暮暮常能念世世生生在佛家香風颯起觸人身唯將五會斷貪瞋五音兼能淨五蘊聞名五劫離囂塵西方鼓樂及絃歌琴瑟簫笛雜相和一一唯宣五會法聲聲皆說六波羅彌陀願行廣無邊悲濟群生普盡憐總欲化令歸本國眾生罪業共無緣觀音菩薩大慈悲能於苦海現希有紫金身相三十二頂戴彌陀尊重時勢至菩薩甚難思紫金身相等無虧頂上寶瓶光顯照普收念佛往生機自慶往昔宿緣深得遇彌陀淨教音執持名號無休息報盡臨終紫金身我常自嘆苦精勤希聞無上法清真須共無明賊鬪戰誓當破滅取金真一念凝神往寶城六通起意覺身輕足踏千葉蓮華上明月摩尼樹下行彌陀淨剎甚精微彼處娑婆人豈知曠劫沈淪於苦海何年得遇往生時極樂寶國無衰變碧玉樓臺天自然摩尼明月瑠璃水光明池臺真可憐極樂寶界甚希有實為多生來不知今日喜遇彌陀尊頓捨娑婆五濁時彌陀寶界不思議唯歎娑婆去者希阿鼻地獄人多往一墮何年更出時歸去來歸去來閻浮五濁是塵埃不如西方快樂處到彼華臺隨意開一切恭敬至心歸命禮西方阿彌陀佛法藏因彌遠極樂果還深異珍參作地眾寶間為林華開希有色波揚實相音何當蒙授手一遂往生心至心歸命禮西方阿彌陀佛濁世難還入淨土願逾深金繩直界道珠網縵垂林見色皆真色聞音悉法音莫為西方遠唯須十念心至心歸命禮西方阿彌陀佛夜間嚴淨國垂起至誠因觀日心初定想水念逾真林宣上品法蓮合下生人既言同志友從餘洗客塵至心歸命禮西方阿彌陀佛放言周遠剎分化滿遙空華臺三品異人天一類同尋樹流香水吹樂起清風在茲心若淨誰見有西東至心歸命禮西方阿彌陀佛迴向漸為功西方路稍通寶幢承厚地天香入遠風開華住浮水覆網細分空願生何意切正為樂無窮至心歸命禮西方阿彌陀佛十劫道先成嚴界引群萌金沙徹水照玉葉滿枝明鳥本珠中出人唯華上生敢請西方聖早晚定相迎至心歸命禮西方阿彌陀佛欲選當生處西方最可歸間樹開重閣滿道布鮮衣香飯隨心至寶殿逐身飛有緣皆得往只自去人稀至心歸命禮西方阿彌陀佛淨國無衰變一立古今然光臺千寶合音樂八風宣池多說法鳥空滿散華天得生不畏退隨意既開蓮至心歸命禮西方阿彌陀佛已成窮理聖真有遍空威在西時現小小則暫隨機葉珠相映飾沙水共澄輝欲得無生果彼土必須依至心歸命禮西方阿彌陀佛臺裏天人現光中侍者看懸空四寶閣臨迴七重欄疑多邊地久德少上生難且莫論餘願西望心已安至心歸命禮西方阿彌陀佛淨國本無憂無數化城樓四面懸鈴匝六度散華周樹合香氣動水帶法聲流未曾聞苦事誰復辨春秋藏鉤樂藏鉤樂藏鉤本意解人愁得往藏鉤樂得往藏鉤樂阿難迦葉共平章文殊菩薩對商量聲聞緣覺兩行坐如來與汝作用頭金剛無礙取為籌無價寶珠將作鉤持戒將為打鉤杖得見佛性即捻籌藏鉤心意莫遊戲只恐六賊競來偷強者直取波羅蜜弱者勤修重更修黃昏一座至三更貪籌不定共於事弱者都緣心未志強家不動證無生世尊喚出阿難來高舉光明蠟燭臺為言佛性等閑得臨臨入手被他將大眾努力覺無上無價寶珠心裏行念念佛身如急箭如來平等度眾生累劫有因緣今來託母胎月餘生五胞七七六情開漸重如山岳動起怕身災羅衣都不掛秦鏡染塵埃懷胎向十月產難欲將臨朝朝如重病日日自暢吟惶怖難為計愁恨滿胸衿含渧喚親眷惟恐死來侵月滿將臨逼生時實是難五內如力割隣里競來看生在於草上傍人道是兒母聞歡喜喚忘却痛纏身母身在濕處將兒迴就乾血乳充飢渴羅衣障風寒吐甘無悋惜咽苦不嚬眉但令子得飽慈母不辭飢紀年漸漸大出即母心隨一朝男女病恨不母身當愛別情難忍生離實苦腸兒行百里內慈母一千強男大差征伐女長事他內時逢冬歲節慈母唳霑衿每日思男女逢日即問頻若得好消息修粲造福田父母雖年老恩怜無斷時身年一百歲長愁八十兒故知恩愛重今五識分離黃泉由不捨作鬼亦憂之凡為男女者供懃當莫移祖住由上說起得不作行努力須行孝孝行立身名皇天將左助諸佛亦讚之心行於五逆皇天不祐之勸修三福業淨土目前明普告諸人者同行不同心得生極樂國華間聽法音可怜生可怜生菩薩子遊戲在西方宛轉華臺裏宛轉華臺裏西方實妙樂天衣飯自然池中化生子遊戲撥紅蓮紅蓮在寶池光色不思議樹林常說法音樂每相隨相迎上寶殿相喚下金橋遊戲諸樓閣到處法門開七寶為宮殿瑠璃馬腦臺專心能念佛總得上華來白玉池邊過蓮華葉裏香更聞念五會讚歎說西方極樂誰家子蓮華葉裏生為由念佛故從此得來生蓮華一叢赤復有一聚青裏有化生子言語甚分明飛閣重重起聖眾弟相遇池上寶蓮華新賢聖者多往生心往生心漸向法流深沐浴如來功德海欣遊淨土樂四天王夜魔天天宮近與人相連共遊天上喚不得定知華裹入三禪菩提心菩提心菩薩眾如林國土動搖迎世至寶彌覆觀見白蓮華赤蓮華生在法王家飯食經行依寶處池中寶岸底金砂紅蓮華青蓮華千葉蓮華臺上生攝授彌陀佛攝授彌陀佛上品上生行願強無邊化佛自迎將寶殿金臺登初地衣裓盛華遍十方上品中生義入微臨終聖眾喚西歸五色雲中千佛引紫金臺座八音隨上品下生慧性明端心迴心學無上五百如來齊授手恒沙菩薩捧華迎中品上生齋戒功即得三明及六通紅蓮紫蓮空引攝天樂迎魂入佛宮中品中生熏戒香心清自覩王毫光一超便入無為會七日華開見法王中品下生慈孝深善友令生厭離心乘蓮託陰摩尼水華裹唯開解脫音下品上生善種稀能知三寶是歸依化佛來迎光滿室華臺更伴彩雲飛下品中生黑業迷因稱佛號免泥梨六劫華開方見佛一生補處果還齊下品下生不善多唯將十念棄娑婆雖住華間十二劫見佛心開一剎那勸君修道莫生瞋法中無我亦無人欲識西方求淨土會是塵中不染塵依之修行盡得往生