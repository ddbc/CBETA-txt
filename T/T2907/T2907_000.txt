盡諸十方世界尊普遊三世人師子我身口意具清淨是故今當遍稽首以普賢行諸願力一切最勝相現前俯身量等剎土塵虔心卛禮於大聖一微塵上眾塵佛各於其中佛子遶是諸法界盡無邊如來皆遍當勝解是諸德海量難盡以言枝派結無涯諸佛功德敷演故一切善願我當讚最勝妙華及花鬘最勝妙燈及鑪香音聲塗香及寶蓋恭敬供養一切佛勝妙衣服及薰香末香積裏等須彌勝妙一切莊嚴具恭敬供養於善遊深信普賢行願力如是無上廣大施此皆將獻於十方恭敬供養一切佛為以貪嗔癡為因身業口業及意業若有所造於不善如來我今皆懺悔十方諸佛與菩薩緣覺有學及無學及與眾生諸功德我當隨喜於一切十方諸界作燈者願證無著佛菩薩如是於諸大導師我請轉於無上輪有佛欲取於涅槃為利一切有情故我以合掌當跪請令願住劫剎土塵禮拜供養與懺悔隨喜啟發及勸請我於積集少善根皆用迴向大菩提過去十方諸善逝住於世者皆供養所有未來諸善逝速令願滿證菩提盡於十方諸剎土皆得廣大令清淨菩薩樹下等覺尊及諸佛子願圓滿所是十方有情類願得無漏常安樂所是眾生諸法義願所希望隨意成菩提諸行我當行願生六趣智宿命若於世界受身時願我出家果恒遂隨順修學諸最勝普賢行行令圓滿無垢清淨尸羅等願常無缺無瑕穢天龍夜叉鳩槃荼人及諸類發眾聲各各所有一切音我隨彼音為說法調善精勤修十度願常不忘菩提心所有諸惡成障者如是皆願盡消滅業與煩惱諸魔道行於世間得解脫不著於水喻蓮花經空無礙如日月所有十方剎土中惡趣眾苦盡消除安致有情安樂處饒益諸行利群品能令圓滿菩提行隨順眾生轉彼行開示普賢菩薩行盡未來劫行此行熟能與我同行行願得與之常相隨身業口業及意業與彼行行願為一欲利於我諸善友開演普賢諸行者如是願得常相遇我不違背於彼意佛子圍繞大尊師願我常得親覩見於中廣行大供養盡未來劫無厭惓恒持諸佛最妙法菩薩之行令普示為淨普賢菩薩行於未來劫我願行於三有中輪轉時證得無盡福德智定惠方便及解脫願成諸得無盡藏一微塵上微塵剎於一剎中無量佛佛子圍繞居中尊菩薩行行我瞻仰如是無邊眾方所一毫髮上載三世佛與剎土量如海行行如海眾多劫一音言枝方大海皆是諸佛清淨音隨其眾意而敷演願我常趣諸佛教遊於三世諸最勝當轉無上法輪時如上諸佛無盡教我以惠力令善入所有未來眾多劫於一剎那我當證如是諸劫歷三世剎那分中我當行遊於三世人師子我於剎那盡瞻仰常於諸佛上境界如幻解脫力所證三世剎土眾莊嚴盡用建立一塵上如是無量諸方所亦願佛剎遍莊嚴所有未來諸世證盡證等覺轉法輪示入涅槃證真際我願行於諸佛前令諸神力速普往以大乘力趣普門以行行力普功德諸大慈力普遍滿普於眾善諸福力無有染著大智力智惠方便諸定力令正修行菩提力常以清淨諸業力永除一切煩惱力諸作魔力令無力圓滿普賢行行力諸剎如海令諸淨有情諸海令解脫諸法如海令了見智惠如海令善證行行如海令清淨誓願如海令圓滿諸佛如海令供養歷劫如海行無倦所遊三世最勝尊菩提行願有眾多用普賢行等覺已如是我當令圓滿諸佛子中最為尊是故號之為普賢與此大智同行故如是諸善悉迴向身口意業極清淨行淨眾剎亦清淨普賢如何善迴向願我亦同於此行為行極善普賢行文殊大願亦當行未來諸劫勿厭疲菩薩此行皆圓滿如是等行勿有量亦願諸福勿有量處於如是無量行一切變化願我知若有盡於虛空際眾生無盡亦如是盡於業與煩惱際我之願際量亦然所有十方無量剎眾寶莊嚴獻諸佛人及諸大最勝樂如剎塵劫將供養寧有聞此迴向經隨順深信大菩提唯於此中生一信即成最勝功德聚若人發此普賢願此乃遠離諸惡趣又以棄絕諸惡友是人速見阿彌陀此皆獲證最勝壽善來於此壽人身有如普賢大菩薩皆能不久速成就誰以無明力所作五無間等諸眾罪其人誦此普賢願應時速得永盡際於諸色相及智惠種族容質皆圓滿眾魔外道不能屈道於三界咸供養為利一切有情故菩提樹下速安住成等正覺轉法輪降伏一切魔軍眾若此普賢行行願受持讀誦解說者此之果報唯佛知無上菩提勿生惑譬如文殊威德智普賢菩薩亦如是我隨修學如彼行是等諸善悉迴向遊於三世諸最勝所可稱讚所迴向我之如是眾善根為修普賢行迴向若我當於命終時蠲除一切諸覆障目所親覩彌陀己遊彼極樂剎土中既到彼已如是願誓得一切皆現前令我此皆極圓滿盡於世界利群生秀麗極樂佛道場生於上妙蓮花上親向彌陀世尊所願我於此得授記我得最勝授記已變化眾多百俱胝令以惠力於十方於諸有情作饒益