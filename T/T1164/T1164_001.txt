如是我聞一時世尊在憍睒彌國大棘林中與大比丘眾四百五十人俱皆是眾所知識大阿羅漢并諸菩薩摩訶薩諸佛法眾悉來集會恭敬圍遶聽佛說法是時會中有一長者名曰妙月於憍睒彌大城中住如是長者有大智慧方便善巧男女眾多奴婢僕從眷屬圓滿皆具善根發大善心是時妙月長者往覲世尊到佛所已恭敬合掌頂禮佛足而復旋遶經百千匝退坐一面安詳坐已妙月長者而白佛言世尊我於今日欲問如來應正等覺我今心中而有疑事唯願世尊大慈無量為我說法開我疑結爾時釋迦牟尼世尊告妙月長者言我今恣汝所問心所疑事如汝所疑不應懷蘊於自心中妙月長者聞佛所說復白佛言世尊若善男子善女人多受貧窮云何而得不受貧苦多疾病人云何而得不受病惱爾時世尊具一切智者告妙月長者言汝今何故唯為貧窮心懷疑惑而作是問妙月長者白世尊言我今貧窮世尊我今貧窮善逝為多眷屬男女婢僕居家充滿今為我說世尊依我所問而為說法貧窮眾生以何方便令離貧苦多病眾生以何方便令無病惱資生財寶粟麥等物云何而得倉庫充滿云何而得見所愛樂金銀摩尼真珠瑠璃螺貝璧玉珊瑚硨磲金剛寶等庫藏盈溢令我施之無有窮盡云何而得居家眷屬男女大小尊貴自在妙月長者作如是言白世尊已是時佛復告妙月長者言往昔過去無數劫中於彼世時有佛出世名持金剛海大音聲如來應供正遍知明行足善逝世間解無上士調御丈夫天人師佛世尊我當於彼世尊之處聞陀羅尼名吉祥持世聞是法已我常受持讀誦至誠供養而復為他廣說是陀羅尼善男子我今為汝說此陀羅尼擁護於汝人不能為害非人亦不能為害藥叉不能為害囉剎娑不能為害畢隷多不能為害步多不能為害比舍遮不能為害矩伴拏不能為害鄔娑多囉迦不能為害布單曩不能為害揭吒布單曩不能為害食大便者不能為害食小便者不能為害食種種淨不淨物者亦不能為害妙月長者此吉祥持世陀羅尼若有善男子善女人得此陀羅尼經在於自己舍宅之中或在手中恭敬供養或心思惟是經法者或得聽聞是經法者便乃受持讀誦供養或廣為他解說義趣此善男子善女人晝夜常得衛護安隱快樂飲食豐足獲大福德此吉祥持世陀羅尼經若能至心供養之者則是供養過去現在未來之世一切如來應正等覺若能依法常於中夜課念此陀羅尼四遍此人便得諸天而來衛護歡喜愛樂復為此人親自來下降雨上妙甘美飲食諸天眾等於諸如來心懷歡喜於諸佛法心懷歡喜於佛無相智心懷歡喜於和合眾心懷歡喜於說法師心懷歡喜佛復告妙月長者言我今為汝及未來世一切眾生令得廣大利益安樂說是吉祥持世陀羅尼曰曩謨囉怛曩怛囉夜野曩謨婆誐嚩帝嚩日囉馱囉娑誐囉𡫸㗚喖灑野怛他誐跢野㗚賀帝三藐訖三沒馱野怛儞也他素嚕閉素嚩娜𩕳婆㮈黎素婆捺嚟婆捺囉嚩底讚捺囉嚩底懵誐㘑懵誐㘑素懵誐隷懵誐攞嚩底阿㘑阿左㘑阿左播㘑嗢耨伽哆𡫸嗢儞庾怛𡫸嗢耨避娜𡫸鄔砌那𡫸薩寫嚩底馱曩嚩底馱寧也嚩底室哩沫底鉢囉婆沫底阿麼㘑尾麼㘑𡫸㗚麼㘑嚕嚕嚕嚕嚕嚕嚩底素嚕閉拶跛㘑懵誐㘑阿㗚半曩悉帝尾怛曩悉帝遏尾曩悉帝遏怛曩悉帝遏尾哆曩悉帝遏馱曩悉帝唧怛囉曩悉帝尾濕嚩計始𡫸尾濕嚩嚕錍尾󰡊曩始尾舜馱施㘑尾麌抳𩕳󰽘阿努哆嚟盎矩嚟懵矩嚟鉢囉龐矩嚟尾囉銘尾馱銘度銘度度銘哩哩銘佉佉㘑企企銘喖喖銘怛怛黎多囉多囉怛怛囉怛怛囉哆囉野哆囉野嚩日嚟嚩日嚟嚩日嚕鉢銘吒計吒計姹計姹囉計鄔計󰺰計溥計捺計達計達囉計阿嚩㗚跢𡫸鉢囉嚩㗚跢𡫸嚩㗚灑抳嚩㗚灑抳𡫸瑟播捺𡫸嚩日囉馱囉娑誐囉𡫸㗚齲灑怛他誐哆沫努娑麼囉薩㗚嚩怛他蘖哆薩底也麼努娑麼囉達㗚麼薩底也麼努娑麼囉僧伽薩底也麼努娑麼囉怛吒怛吒布囉野布囉野布囉抳布囉抳薩㗚嚩𠼬薩㗚嚩薩怛嚩難左婆囉婆囉懵誐㘑扇哆沫底󰡊婆沫底麼賀麼底懵誐攞麼底鉢囉婆嚩底婆捺囉嚩底素讚捺囉麼底阿誐蹉阿誐蹉三麼野麼努三麼囉娑嚩賀阿嚩囉拏麼努娑麼囉娑嚩賀阿馱囉麼努娑麼囉娑嚩賀鉢囉婆嚩麼努娑麼囉娑嚩賀娑嚩婆嚩麼努娑麼囉娑嚩賀地哩底麼努娑麼囉娑嚩賀諦惹麼努娑麼囉娑嚩賀惹野麼努娑麼囉娑嚩賀尾惹野麼努娑麼囉娑嚩賀紇哩娜野麼努娑麼囉娑嚩賀薩㗚嚩薩怛嚩麼努娑麼囉娑嚩賀復說吉祥持世根本明曰曩謨囉怛曩怛囉夜野唵嚩素馱嚟娑嚩賀唵室哩嚩素母𡫸娑嚩賀心明曰曩謨囉怛曩怛囉夜野唵嚩素室哩󰽘娑縛賀唵室哩嚩素麼底室里󰽘娑嚩賀唵嚩素娑嚩賀唵𠸪乞芻弭𠽾哆𠸪𡫸嚩悉寧󰽘娑嚩賀曩謨嚩日囉播拏󰽘室哩󰽘室哩迦哩馱曩迦哩馱󰍕迦哩娑嚩賀佛復告妙月長者言此吉祥持世陀羅尼有大威德汝等若能隨時持誦所有一切疾病饑饉夭壽之難皆不能侵若復有人於自舍宅或他人舍隨所在處供養持金剛海大音聲如來應正等覺至心持念此吉祥持世陀羅尼滿於六月種種供養如是隨其所願增益之事皆得成就若復有人依法揀擇清淨之處或倉庫中以白檀香建立四方曼拏攞畢請召供養持金剛海大音聲如來及一切佛觀自在菩薩諸菩薩等聖眾常於夜分志心念是吉祥持世陀羅尼令無間斷乃至成就此善男子善女人即獲有大威德之人為降福祐隨其所願令得滿足一切財物粟麥金銀珍寶一切恐怖妨亂之事皆得消除妙月長者汝等若能精進受持念此吉祥持世陀羅尼而能廣為他人解說能令汝得長夜人間天上利益安樂妙月長者讚言善哉世尊善說妙月長者於世尊所聽聞得是吉祥持世陀羅尼已心生愛樂歡喜踊躍面色怡然頂禮佛足而白佛言世尊此吉祥持世陀羅尼我從今後永無忘失憶念受持讀誦解說其義供養恭敬兼為他人廣說是法妙月長者所居家中當於是時彈指之頃忽然而有種種金銀珍寶穀麥財物倉庫充滿是時妙月長者瞻仰世尊目未曾捨而復旋遶經百千匝頂禮佛足禮竟而退爾時世尊告阿難陀言汝於今日往彼妙月長者所居家中看其所有一切財物粟麥金銀珍寶種種廣大倉稟庫藏充滿其中是時阿難陀聞佛教已速疾往詣憍睒彌大城妙月長者所居家宅到已入裏見其所有一切財物粟麥斛碩金銀珍寶種種廣大倉庫之中悉皆充滿時阿難陀忽然見其如是之事內懷驚異面貌微笑心生愛樂歡喜踊躍時阿難陀奉佛教已却往佛所到已頭面禮世尊足而白佛言妙月長者以何因緣而得如是廣大福德廣大富貴廣大倉庫種種財物粟麥金銀珍寶積集充滿善哉世尊唯願為我宣說是事佛告阿難陀言此妙月長者有大智慧為能發心憶持永無忘失受持讀誦供養恭敬思惟妙理發大慈悲為他眾生解說是法能令汝得不可思議殊勝功德於無量世常為諸天及世間人演說是法阿難陀此陀羅尼實未曾有一切天魔大梵天王沙門婆羅門眾天人阿素囉等於此吉祥持世陀羅尼常應發心尊重恭敬不應起於輕慢破壞之心阿難陀此吉祥持世陀羅尼諸呪不能破滅若無善根眾生薄福眾生耳不能得暫時聽聞何況能知此陀羅尼於是經中豈能得在心所憶念口所宣說受持讀誦何故如是為此吉祥持世陀羅尼一切如來共所宣說一切如來之所加持一切如來同所印可解釋供養尊重讚歎最勝微妙甚深難解之法一切如來各各心無有異以一音聲宣斯妙法令諸眾生皆得易解我今為諸眾生多受貧匱疾病所苦諸惡恐怖一切妨惱非可愛事受是之人令得豐足安隱快樂是時阿難陀聞佛說此吉祥持世陀羅尼已發憶念心受持讀誦思惟解了尊重供養阿難陀從座而起偏袒右肩右膝著地合掌向佛是時阿難陀敬禮佛已發至誠心說是誐他而讚歎曰不可思議佛世尊佛所說法不思議不思議發歡喜心順現受報不思議天人師智一切智到彼岸故離生死證無上果成法王我今稱讚佛無畏是時阿難陀說是讚已歡喜踊躍而白佛言世尊經名云何令我云何受持世尊告阿難陀言如汝前問妙月長者所得一切財寶庫藏受持之法經名依一切如來所說名吉祥持世陀羅尼經汝等應當如是受持佛說是經已阿難陀及諸比丘菩薩摩訶薩一切世間天人阿素囉彥達嚩等皆大歡喜信受奉行作禮而退