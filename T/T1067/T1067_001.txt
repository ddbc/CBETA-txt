爾時婆誐鑁住無礙大悲心大陀羅尼自在力三昧演說阿利耶大曼荼羅相五部諸尊等威儀形色法欲知此海㞧諸尊印相者先應知指目蓮花合掌者蓮花即理也理處必有智故以左右手其名曰理智左手寂靜故名理胎藏海右手辦諸事名智金剛海左手五指者胎藏海五智右手五指者金剛海五智左手定右慧十指即十度或名十法界或曰十真如縮則攝收一開則有數名左小指為檀無名指為戒左中指為忍左頭指為進左大指為禪右小指為慧無名指為方右中指為願右頭指為力右大指為智左大指為慧左頭指為方左中指為願無名指為力左小指為智右手大指為檀空輪右手頭指為戒風輪右手中指為忍火輪右無名指為進水輪右手小指為禪地輪小指為地無名為水中指為火頭指為風大指為空一息災法二增益法三降伏法四愛敬法五鉤召法入五智成蓮華成佛身被甲五母部室主毘盧遮那如來阿閦如來寶性如來無量壽如來不空成就如來是則據四波羅蜜出生四佛之義心有四佛互出生四波羅蜜之義然則得四波羅蜜為主四佛為母耶曰不得何故不得曰四波羅蜜為定為慧則不得四波羅蜜為主四佛為主譬如雖父母共產生諸子名父不為母以五智忿怒相配五智不動尊降三世尊軍荼利六足尊金剛藥叉無能勝馬頭觀音三十七尊毘盧遮那佛四方四佛東方金剛波羅蜜南方寶波羅蜜西方法波羅蜜北方羯磨波羅蜜薩王愛喜寶光幢笑法利因語業護牙拳嬉鬘歌舞香花燈塗鉤索鎖鈴既說諸尊等忿怒自性輪竟今說初域界本尊微妙相第一內心地有八葉蓮花其妙色青黃妙寶金剛莖常出無量光百千種妙色繽紛以嚴地紺瑠璃為地黃金界紺場微妙無等倫從此華臺心出現大月輪中有本尊像號千手千眼妙色超三界金色具暉曜首持髮髻冠寶冠紺髮垂頂上五百面具足眼一千諸頭寶冠中安住化佛身身相十百臂其中採雜寶左定日精珠左理宮殿珠左定乾銷珠左定寶弓珠左理鍕持珠左定羂索珠左理紅蓮珠左定白蓮珠左理寶篋珠左定玉環珠左定寶鏡珠左定蒲桃珠左理化佛珠左定寶螺珠左理金剛杵左定鐵鉤珠左理白拂珠左定寶瓶珠左理如意珠定慧十蓮合理智入定印右慧月精珠右智色雲珠右慧錫杖珠右智寶劍珠右慧寶箭珠右智胡瓶珠右慧數王珠右智紫蓮珠右慧青蓮珠右智寶經珠右慧金輪珠右智髑髏珠右慧楊柳珠右智頂上珠右慧寶鉢珠右智三劍珠右慧鉞斧珠右智無畏珠右慧寶印珠各各妙寶臂猶如尼瞿枝鐶釧為臂玉百千寶瓔珞妙鬘及天衣莊嚴珠妙體救世圓滿光離熱住三昧跏趺右押左安住妙寶蓮妙相無倫匹既說中胎像威儀好相竟今說八葉上大菩薩種好及息災增益威儀形色法八葉蓮花臺不空羂索觀音頂上五髻冠安住化佛身具三九面眼正面白肉色微笑慈悲相左右天青色瞋怒降魔相身被妙瓔珞繫鹿皮袈裟百福莊嚴身四臂兩足體左定開蓮花左理持羂索或執持數珠右慧說法印或持金剛鎖右慧執持鎖妙寶瑠璃光住千葉蓮花跏趺右押左次毘俱胝觀音頂上大寶冠身相白肉色具一面二眼熙怡慈悲相四臂兩足體左定執蓮花左理持鍕持右慧握數珠右智與願印妙寶青蓮花被鬘及天衣瓔珞上妙裳安住千葉蓮跏趺右押左次十一面觀音諸頭髮髻冠冠中住佛身正面淺黃色救世哀愍相左右青黑面左三忿怒相右三降魔相當後暴笑相頂上如來相四臂兩足體左定執蓮花左理握鍕持右慧施無畏或結拳印契右智持數珠被鬘妙瓔珞天衣及上裳商佉妙色光安住千葉蓮跏趺右押左次馬頭觀音頂上寶馬頭三面三三眠正面寶冠中安住化佛身身相赤肉色甚大瞋怒相利牙現脣上四臂兩足體定慧結印契左定光結拳屈檀戒忍輪舒進禪如嘴右慧亦如是定慧進合頭當臆稍下垂左定拳印相右慧持鉞斧被鬘妙瓔珞天衣微妙裳妙色瑠璃光安住大蓮花跏趺右押左次忿怒鉤觀音頂上火焰冠四面明王像正面白肉色眼目丈夫相左右綠碧色有大忿怒相左理持羂索右慧執鐵鉤右智與願契嚴身妙瓔珞被鬘天衣裳千色蓮花光安住大寶花跏趺右押左次如意輪觀音微妙大寶冠頂上住佛身一面愍念相身相淺黃色六臂兩足體左定按門山左理執蓮花左定持金寶右慧思惟相右智如意寶右慧持數珠被鬘妙瓔珞袈裟天衣裳圓光蓮花色安住大蓮花仰左跏趺右次不空觀音頂上大寶冠三面三三眼正面白肉色忿怒怖畏相四臂兩足體左定蓮上鉤左理持羂索右慧金剛鉤右智執三劍被鬘及瓔珞袈裟天衣裳微妙蓮花光安住大寶蓮跏趺右押左次一髻羅剎觀音頂上火髻冠一面青黑色甚大忿怒相四臂兩足體左定執三劍左理持羂索右慧執寶劍右智鉞斧劍被鬘及瓔珞袈裟大衣裳圓光百寶色跏趺右押左既說八菩薩威儀形色竟今說第二院增益延命法東方阿閦如來身相赤白色朝日初出相左定結拳印右慧摩膝相身被僧伽梨安住月輪中閻浮淨金光白象以為座南方寶生如來身相黃金色左定結拳印右慧開外方屈無名小指敘中頭大指身被福田衣金色暉曜光寶馬以為座西方無量壽如來身相赤金色結三摩地印目開視下相丹光袈裟衣安住大月輪入定拔苦體紫磨金色光孔雀以為座北方不空成就如來身相赤金色左定結拳印右慧舒五指當右胸臆上身被福田僧安住滿月輪黃金周遍光迦嚕羅為座東北慈氏菩薩頂上妙寶冠身相白肉色左定紫蓮花其上有軍持右慧摩膝相一切妙瓔珞嚴飾救世身安住月輪海東南普賢菩薩頂上妙髻冠身相白肉色大悲愍念相左定蓮上鉤右慧拳押膝百千種瓔珞珠鬘及天衣一切妙寶色莊嚴慈悲體圓滿蓮環光大寶蓮花坐安住滿月輪西南文殊師利菩薩頂上五髻冠身相黃金色左定青蓮花其上有三劍右慧執梵函嚴飾妙寶身圓光商佉色安住月輪中西北觀世音菩薩頂上大寶冠中現無量壽身相白肉色十度開敷蓮天衣妙袈裟萬德妙瓔珞莊嚴黃金色身光遍法界安住月輪中跏趺右押左次東門南金剛波羅蜜頂上五髻冠身相染海色左定執蓮花其上有梵篋右慧阿閦印袈裟妙瓔珞莊嚴青黑中安住月輪中東門北多羅菩薩頂上髮髻冠身相青白色中年女人狀定慧青蓮花圓滿周遍光暉發猶淨金微笑鮮白衣嚴身無有極南門東大毘盧遮那如來毘楞伽摩尼百寶嚴天冠頂上住五佛身相黃金色定慧入定印萬億寶瓔珞花鬘妙天衣一切寶嚴身千色商佉光師子以為座南門西寶波羅蜜頂上五髻冠身相白肉色左定執蓮花其蓮花上寶右慧四角輪袈裟妙瓔珞莊嚴相好身安住月輪中西門南得大勢菩薩頂上五髻冠冠中住鍕持身相白肉色左定白蓮花右慧說法印妙鬘寶瓔珞嚴身如觀音安住月輪中西門北法波羅蜜頂上五髻冠身相白肉色定慧入定印蓮花上梵函袈裟妙瓔珞莊嚴萬真身圓光遍法界安住月輪中北門東羯磨波羅蜜頂上五髻冠身相青碧色左定執蓮花其蓮上梵篋右慧羯磨杵袈裟妙瓔珞莊嚴妙寶身安住月輪中北門西蓮花部發生菩薩頂上妙寶冠身相白肉色慈悲救世相具相四八色左定紅蓮花右慧摩膝相身被鬘袈裟瓔珞及天衣妙寶玉鐶釧莊嚴上妙身住大蓮月殿既說第二院諸尊方位竟今說第三院增益降伏法東門延命觀音頂上大寶冠其中住佛身身相深黃色慈悲柔軟相救世二十臂引接群生類兩足輻輪相化導諸有情左定承寶珠左理把寶劍左定握金輪左理金剛橛左定持榜棑左理金剛鐸左定金剛鈴左理大蓮花左定持數珠左理結拳印右慧執戟銷右智金剛劍右慧化佛像右智金剛寶右慧持寶鏡右智金剛索右慧加無畏右智跋折羅右慧五股杵右智縛日羅百千種瓔珞妙鬘及天衣莊嚴上妙身圓光靡不遍住頗頭摩花安住大月輪南門千臂千眼觀音五百諸頭冠各各住佛身千眼十臂體身相黃金色右定開敷蓮右理持羂索右慧大蓮花右智寶數珠左定開敷蓮定慧合掌印理智三摩地滿願法千條所求皆圓滿弘誓深如海廣度諸群生恒以五智力引接於一切王難刀兵世為刀王救之疫病災厄時為醫王濟之飢饉渴乏時為施主愍生怖畏急難時為歸依助之乃至為海潮成多類之魚及現白犬身利益歸依者為利一切故現萬億寶刀百億妙瓔珞天衣及寶鬘嚴飾上妙身圓光遍法界住鉢曇摩花跏趺右押左西門毘瞿知觀音頂上大寶冠其冠住佛身身相黃金色出現十八臂引接眾生故大悲救世相左定化佛身左理頗胝珠左定如意珠左理握梵函左定抱宮殿左理金剛索左定金剛鈴左理說法印左定施無畏右慧縛日羅右智頗胝珠右慧持寶劍右智金剛鎖右慧持利鉾右智寶數珠右慧持戟銷右智說法印右慧亦說法百千種瓔珞嚴身以種寶度生圓滿光跏趺右押左恒遊大蓮花安住大月輪北門烏芻澁摩菩薩髮髻遶白蛇身相大青色金剛寶瓔珞甚大忿怒相六臂六足體左理檀拏印左定執鉾鎊左理握金輪右慧執寶劍右智鉞斧相金剛寶瓔珞嚴身不可量左理寶數珠右慧執三股右智滿願印以慧方願屈智力真如嘴以獸皮為衣右肩二赤蛇蟠結垂胸臆令頭本尊向亦四臂兩膊有一蛇遶之其色甚青白住寶池蓮上東北閻鬘德迦頂上火鬘髻迅雷玄雲色六面十八眼極大忿怒相輝焰過眾電水牛以為座東南無動尊髻上八蓮葉頂髮垂右肩一目而諦觀面門水波相大忿怒白牙左定握羂索右慧把寶劍金剛寶瓔珞威怒身猛焰安住盤石座西南降三世髑髏火髻冠夏時雨雲色三面三三眼阿吒吒微笑具足百千臂操持眾器械示現八臂相滿願弘誓故左定執戟銷左理抱寶弓左定金剛索右慧金剛鐸右智持寶箭右慧握寶劍理智救世印先以左定腕押右慧腕上以右祥地輪叉左祥地輪猶如懸蓮劍左定進水輪及以忍火輪相屈入掌中亦以戒風輪檀空輪直竪各各相附頭譬如兩邊嘴右慧亦如是金剛寶瓔珞以為嚴身寶身光霹靂相焰鬘靡不遍左足蹈大天右足蹈天后度脫其惡心令歸佛法僧西北軍荼利髮髻髑髏冠雷電黑雲相三目怖畏相八臂操器械左定握金剛左理持戟銷左定金剛鉤右慧執二股右智拳押脇先作金剛拳直竪戒風輪當右脇之下右慧施無畏定慧大瞋印先以右慧腕押左定腕上各作金剛拳定慧戒風輪忍大進水輪各直竪當臆蚊蜃為臂環金剛寶瓔珞鈈釧嚴臂踝獸王皮為衣白蓮承兩足十二蛇圍繞二蛇在頸垂二蛇遶兩膊八蛇遶八臂甚大怖畏相或示現千臂號千臂甘露或示現八臂各聖軍荼利或示現二臂日蓮花軍荼如是現萬身遠離一切厄住大熾焰中威德不可測釋尊大忿怒自性輪金剛藏王大菩薩降魔故現形東門南金剛愛菩薩頂上大寶冠身相白肉色左定執寶弓右慧持寶箭金剛寶瓔珞天衣及華鬘嚴飾妙寶身月輪光蓮座次金剛喜菩薩頂上大寶冠身相白肉色定慧結拳印即著胸臆上嚴身猶如愛身光遍圍繞十六大菩薩威儀皆同體東門北金剛王菩薩頂上大寶冠身相白肉色定慧共拳印嚴身如上說次金剛薩埵菩薩頂上大寶冠身相白肉色左定金剛拳右慧三股杵南門東金剛光菩薩頂上大寶冠身相赤肉色左定結拳印右慧月精珠次金剛寶菩薩頂上大寶冠身相白肉色左定與願契右慧金剛寶南門西金剛幢菩薩頂上大寶冠身相白肉色定慧寶幢幡嚴身如上說次金剛笑菩薩頂上大寶冠身相白肉色定慧合掌拳揚耳側勢耳西門南金剛利菩薩頂上大寶冠身相黃金色左定蓮上函右慧金剛劍次金剛法菩薩頂上大寶冠身相白肉色定慧承蓮花嚴身如上說西門北金剛因菩薩頂上大寶冠身相白肉色左定金剛拳右慧握金輪次金剛語菩薩頂上大寶冠身相白肉色定慧如來舌嚴身如上說北門東金剛牙菩薩頂上大寶冠身相白黃色定慧拳當臆嚴身亦如上次金剛拳菩薩頂上大寶冠身相大青色定慧金剛拳揚印當胸臆腕稍屈垂心嚴身猶說上北門西金剛護菩薩頂上大寶冠身相青碧色左定舒頭指自餘皆指屈揚之附腋側右慧亦如是次金剛業菩薩頂上大寶冠身相白肉色定慧合掌中揚之安頂上既說第三院諸尊方位竟今說第四院敬愛增益法東門瞿婆伽頂上大寶冠身相白肉色定慧紫蓮花妙寶瓔珞衣引接有情故示現天帝相南門善財童子髮髻童子冠身相白肉色定慧赤蓮華一切憐愍相西門摩利支天吉祥天女形面門桃花色定慧白蓮花百千種瓔珞嚴身微妙色救世現天相北門佛身四八紫金色牟尼善逝相左定舒安膝右慧說法印頗胝商佉光住頗頭摩花東北金剛燈菩薩頂上大寶冠身相鮮肉色定慧持燈明嚴身如上說東南金剛塗香菩薩頂上大寶冠身相大青色定慧塗香器嚴身如上說西南金剛香菩薩頂上大寶冠身相大黑色定慧持香爐嚴身如上說西北金剛花菩薩頂上大寶冠身相淺黃色定慧持鮮花嚴身如上說南門南被葉衣觀音頂上大寶冠髻現無量壽身相白肉色左定說法印右慧未開蓮商佉軍那光微笑坐白蓮跏趺右押左次抱鈴裨那夜迦象王頭身人身相青黃色舌相遍法界左定拳押腰右慧金剛鈴鐶釧瓔珞衣具大威德相焰鬘遍其身次阿詣羅仙瘦羸赤肉色執持蓮上瓶身光焰圍遶安住蓮花葉東門北白身觀音頂上大寶冠身相淺黃色大悲救世相左定說法印右慧執蓮花嚴身如上說次抱刀尾曩野迦白象頭人身身相白皓色左定結拳印右慧持寶劍鐶釧瓔珞衣焰鬘遍圍繞次阿私陀仙身相白肉色執持法寶藏瘦皺裸形相普遍火焰鬘南門東上觀音頂上大寶冠身相白肉色左定說法色右慧持白拂鮮白日月輪住鉢曇摩花次傘蓋尾曩野迦白象頭人身身相珂雪色執持白傘蓋鐶釧妙瓔珞具大威力相熾焰普遍身次毘哩瞿仙身相赤肉色定慧執仙杖身色赫赫暉安住猛焰中南門西正觀音頂上大寶冠身相白肉色左定赤蓮花右慧紅蓮花救世愛敬相嚴身如上說次抱鉤裨那夜迦象王頭人身身相深赤色左空拳押腰右慧金剛鉤鐶釧妙瓔珞具大威德相電光體圍繞嚴身無有量次瞿曇仙身相赤肉色執持寶賢瓶具大神通相周環起光焰西門南光明觀音頂上大寶冠身相深黃色微妙喜悅相左定說法印右慧施無畏百種妙瓔珞花鬘及天衣嚴身如上說次花鬘尾曩野迦白象頭人身身相白鵠色定慧把花鬘具大勢力相鐶釧妙瓔珞猛焰遍其身次遊孔仙身相白肉色執持大寶函具大神力相普遍大熾焰西門北白處觀音髮冠襲純衣身相白黃色左定鉢曇摩右慧垂拳印百千種瓔珞嚴身如上說次把索裨那夜迦身相紅蓮色象王頭人身舌相滿世間左定拳押腰右慧金剛索具大威德相焰鬘普遍身鐶釧妙瓔珞次成就仙身相赤肉色執持三股印具大威神相安住炎鬘中北門東請觀音頂上大寶冠身相白黃色左定執軍持右慧施無畏百千眾瓔珞嚴身如上說次抱弓箭尾曩野迦白象頭人身身相白雪色左定抱寶弓右慧持寶箭鐶釧妙瓔珞焰鬘普遍身次婆藪仙人定慧青蓮華具大神驗相安住焰鬘中北門西大聖觀音頂上大寶冠身相白肉色慈悲救世間左定鮮蓮花右慧施無畏嚴身如上說次抱鎖裨那夜迦身相靉靆色左定金剛鎖右慧握蘿蔔威德魏魏相赫如朝日暉炎鬘周遍身次阿底麗仙人身相染赤色執持仙人杖現大神力相焰鬘周遍身既說第四院諸尊方位竟今說第五院鉤召被甲法東門金剛鈴菩薩頂上妙寶冠身相大青色左定結拳印右慧金剛鈴一切寶瓔珞天衣及袈裟莊嚴妙寶身圓光如虹色住分荼利花大滿月輪中南門金剛鉤菩薩頂上妙寶冠身相靉靆色左定結拳印右慧金剛鉤百千寶瓔珞嚴身如上說西門金剛索菩薩頂上妙寶冠身相白黃色左定金剛索右慧拳押膝百千種瓔珞嚴身如上說北門金剛鎖菩薩頂上妙寶冠身相白肉色左定結拳印右慧金剛鎖百千妙瓔珞嚴身如上說東北多羅使者身相青碧色定慧紫蓮花幼年童女狀寶冠妙瓔珞周環起焰鬘嚴身如觀音東南蓮花部使者身相白黃色中尊童子狀定慧赤蓮花金剛寶瓔珞大鬘遍其身嚴身如上說西南軍荼利使者身相染青色瞋怒白牙相長年丈夫相執持蓮上杵大髮嚴瓔珞焰鬘遍寶身西北如意輪使者身相珂雪色忿怒藥叉狀執持如意寶被金剛瓔珞嚴身如觀音焰鬘遍寶體東門南婆羅門身面門赤肉色首比丘僧狀被白素俗衣定慧執錫杖次摩睺羅伽身蛇頭貴人相定慧抱笙笛或以投繫鼓威儀如天眾次聲聞身身相白肉色熾年比丘相執持三衣函身被僧伽梨次比丘尼身肥膚白肉色執持紅蓮花耆老女人相身被福田衣東門比丘身皮皺赤肉色威儀大德相頭巾袈裟衣執持鉢草座次緊那羅王身麞鹿馬頭面執持音聲器人身裸形相次毘沙門身頂上大寶冠面門深黃色忿怒降魔相左定棒寶塔右慧持寶劍身被甲冑衣袈裟寶瓔珞天衣莊嚴身次宰官身面門赤肉色定慧合掌印身被禮服衣大勢官人相南門東優婆塞身面門白肉色白冠百結衣執持修行器白衣俗人相次非人身身相大青相左定執張弓右慧持矢箭惡栴陀羅狀次童目天女身相白肉色定慧紫蓮花憐愍一切故示現天人相妙鬘寶瓔珞嚴身殊妙體次小王身面門赤肉色妙寶珠鬘冠定慧共合掌身被深赤色南門西優婆夷身面門白肉色長髮女人狀半齒愛敬相執持蓮花慧次龍身身相大青色頂上現龍頭瞋恚忿怒相定慧握黑雲次大自在天身頂上妙天冠面門紫蓮花定慧抱利鉾乘大黑水牛天衣及飛衣上妙寶瓔珞嚴身微妙色安住月輪中次婦女身面門白肉色諸天采女狀愛敬愛重相嚴身微妙色西門南天身身相紅蓮色左定蓮花函有慧妙蓮花天衣百福身次夜叉身頂上火焰冠身相赤肉色眼目雷電光定慧持三股次辟支佛身皮膚白肉色中年比丘相定慧十蓮合身被福田衣次童女身面門珂雪色小年女人狀執持青蓮花安住妙寶花西門北人身面門白肉色身相貴人相執持妙蓮花身被福田衣次乾闥婆身頂上八角冠身相赤肉色身如大牛王左定執簫笛右慧持寶劍具大威力相髮髻焰鬘冠次執金剛身身相赤肉色忿怒降魔相髮髻焰鬘冠左定拳押腰右慧金剛杵金剛寶瓔珞天衣獸皮服嚴身妙寶色次童男身面門白肉色幼年少僮狀定慧執蓮花身被妙寶衣北門東天大將軍身面門赤肉色定慧共合掌容儀如帝釋嚴身妙寶色次迦樓羅身身相青黑色面門妙翅鳥威勢裸形相人身具羽翼左定拳著腰右慧金剛鉤次大梵王身頂上妙天冠面門白肉色四面三目相八臂兩足體左定握三股左理持蓮花左定執軍持左理持白拂右慧結拳印右智持利鉾右慧四智鏡右智施無畏身被妙瓔珞天衣及袈裟莊嚴上妙身圓光坐白蓮次長者身面門白肉色執持如意寶身被禮衣服大富貴人相北門西自在天身面門白肉色執持紅蓮花寶冠天帝衣具足帝釋相次阿修羅身三面青黑色忿怒裸形相六臂兩足體定慧合掌印左定火頗胝左理執刀杖右慧水頗胝右智持鎰印次帝釋身頂上寶冠中戴嚩日羅杵面門白肉色左定結拳印右慧一股杵百千種瓔珞天衣及飛衣莊嚴妙寶衣圓光月輪中安住妙高座次居士身面門白肉色執持摩尼寶身被禮服衣大家長者相以上三十三身安住月輪中大蓮華葉座既說五部尊方位色像竟今說四種蓮圍繞地形色東方青蓮花西方白蓮花北方紫蓮花蓮花地東北南西等隅內各各有賢瓶妙色無有喻炎鬘蓮花座瓶插大蓮花次說四蓮地四方蓮花門其色鮮赤色常放無量光次從紺青色至第二院間以黃金為地有一股杵形次從第二院至第三院間白銀以為地有三股杵形次從第三院至第四院間黃金以為地有獨股杵形次從第四院至第五院間白銀以為地有嚩日羅形次從第五院至第六院間黃金以為地有五股杵形次內院地色紺青散金花第二院地色淺黑散金花第三院地色淺紫散金花第四院地色深紫散銀地第五院地色淺青散金花第六蓮花地深赤頻婆色此曼荼羅海懸從黑流赤其中諸尊等住大月輪中