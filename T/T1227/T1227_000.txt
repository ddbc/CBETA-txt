敬禮一切佛復次諸菩薩爾時會中無量俱胝明仙之所圍遶摩醯首羅天王大部多主從座而起頭面著地前禮金剛手菩薩摩訶薩足作是言菩薩唯願演說大威力者不空無礙教令諸無比力勇健者金剛菩薩所愛樂者諸天阿修羅梵王帝釋所歸仰者夜叉羅剎毘多拏布單那所怖畏者降怨敵者辦諸事者曼荼羅法所祕密者時彼眾會同讚摩醯首羅言善哉善哉作意善哉善哉大部多主為我等類決定勸請爾時金剛手菩薩逶迤抽擲金剛杵已便下金剛莊嚴蓮華之座顧彼眾會即入怖畏金剛大忿怒遍喜三摩地然後無量百千俱胝所為報障有皆大振懾悉見其身為烏樞瑟摩所押伏命將欲盡如遇劫燒其意迷悶俱發聲言唯願哀憐施之無畏爾時金剛手菩薩摩訶薩從三摩地安詳而起告徒眾言大威德者大光明者大忿怒者如汝所言如是薄伽梵大威德者大忿怒者大光明者爾時薄伽梵金剛手菩薩摩訶薩如師子顧作此瞻視唱如是言大部多主我今說烏樞瑟摩祕密曼荼羅法若暫聞者一切事業皆悉成就不有非時夭橫但諸惡事皆不及身毘那夜迦伺不得便一切眾生之所愛敬一切怨敵常皆遠離一切密言皆得成驗諸金剛法任運當成一切不祥即得解脫一切吉慶常當加護若持此明滿十千遍即同登壇具足灌頂如遇明師之所傳授次復當陳烏樞瑟摩曼荼羅相先應具受三歸八戒發菩提心慈慧悲愍其立壇地應當擇處若於山間或在莊居或於曠野或在寒林或在淨室或河岸側或獨樹下或閑宅祠宇如法治地建曼荼羅三肘四肘或復八肘亦十六肘若降伏法三肘三角作若寂災法四肘或八肘若增益法及為國王十六肘作用黑月八日或黑月十四日以心密言加持清水用灑其地又以紫檀摩一圓壇布以祥草上散赤迦囉尼囉花以塗香眾花散於壇上加持佉馱囉橛一百八遍釘入大壇四角及中成結地界乃作根本遍擲印誦密言七遍取紫檀遍塗地以五色線拼為界道四角四門運以黃赤綠黑乃於壇心畫佛佛左傍畫金剛手菩薩持杵有諸使者及金剛鉤明蛇捧杵瞻仰菩薩次右烏樞瑟摩明王持青難拏以夜叉及阿修羅眾并訶利帝母及其愛子等為侍從皆瞻仰明王於東北角大自在天王執三股叉并妃東方天帝釋執金剛杵東南隅火天執了戾棒南方閻羅王執那拏西南方寧帝執劍西方水天執赤索西北方風天執緋幡北方毘沙門執伽那三面畫毘舍蛇眾東門內畫三股叉守護以新瓶皆滿盛淨水及寶物五穀等以綵色纏項取一口瓶置佛前安紫檀杵於口上餘瓶皆以赤花或菓木枝塞口四角四門各置一瓶佛前置兩段衣服充供養金剛聖眾乃至天等亦用衣服每尊皆置飲食香花壇外道梵行界道其瓶先加持一千八遍乃置之請諸尊依法引弟子誦金剛三昧耶密言纔令弟子耳聞散花所至彼尊有緣如法灌頂若登此壇即同入一切曼荼羅訖一切天魔毘那夜迦皆悉順伏命終生阿拏迦嚩典宮復次重說無上祕密曼茶羅以黑月八日或十四日可稱讚地而建立之四肘四門布以五色或塼灰末於中畫佛次右觀自在菩薩次右馬頭明王大忿怒形佛左金剛手菩薩次左大威力烏樞瑟麼明王大忿怒形佛前摩麼雞金剛部母四角置一瓶佛前一瓶以不截綵覆之名勝瓶外壇東北隅大自在天王執三股叉并妃於餘隅畫半杵或杵印以香花飲食供養如法引弟子灌頂所用物充以心密言加持復次契相根本遍擲印先正立極力引左足頓地向左亞身右手握大指成拳申臂令豎左手為拳約著心舒頭指如針眉間嚬蹙目當專注此遍擲印乃能怖畏諸障難者阿修羅門所有關鍵亦能摧破大忿怒印並雙手中名小指等互以面相著其大指捻其三指甲便相握成拳舒頭指合如針此契能作一切事業縛撲請召辟除卒忤又令遠離能殺枯瘁護身普焰印手背相著指頭垂下名下合掌乃深交諸指二小指如針大開掌二大指互捻頭指甲側此契能成一切事業杵印雙手內相叉為拳舒左中及頭指右中頭指亦然二中指相合微屈頭指各近中指傍大指相並押無名側打車捧印右手握大指成拳剪刀印結次前印舒頭中指如剪刀股徐動之大牆院印結前棒印極開二頭指頂印結次前大牆院屈右頭入掌如餘指頭印如大牆院屈左頭指入之甲印准牆院屈二頭指相拄如環此印有大威力能作一切事業復次畫像法用㲲徑方兩肘依口酬價乃以牛糞摩壇豎緤於內以赤花飲食供養因食食良工圖如來像坐師子座手作說法相如來左畫金剛手菩薩右手執杵左作問法相次左畫大威力烏芻瑟麼明王大忿怒形目赤色通身靘黑色舉體焰起而有四臂右上手執劍次下羂索左上打車棒下三股叉器仗上並焰起如來右金剛部母麼麼雞多髮美貌通身靘色䠒跪合掌恭敬白佛部母右行者䠒跪兩手執香爐供養其緤勿經打污無毛髮者勿用臭色及有命之色其畫匠每日受三歸八戒長齋具大善心新衣清潔復次於此像前面東誦根本密言乞食禁語兀如枯木當印制底如是相續滿六十萬遂即登山建立前祕密曼茶羅持劍作大壇用阿伽嚧充柴欝金華和白檀香燒之晝夜成持明仙之首得一切悉地有大威力壽齊日月命終生阿拏迦囉典宮若置訶哩多攞或安善那或麼曩始攞或捧准前作火壇功力同劍若乞食於一月內無間念誦取白月十五日畢其日布像敷阿說他葉於像前加持三金娜拏七遍置上加持持之焰起劫壽有大威力一切阿修羅一切夜叉羅剎鬼神諸天皆大順伏若三金娜拏一月內加持之日滿准前加持焰起持之劫壽身等大威力明王若人以三金杵代娜拏焰起身同金剛手菩薩若以三金輪代杵焰起身如日輝成明仙中輪王若又絕食三日黑月八日布羊躑躅葉葛塔葉是於像前補沙鐵鉤長八指於葉上右手而加持焰起執之洞視土地位同帝釋遊戲三十三天天龍鬼神欽伏若絕食一日黑月八日或十四日布阿說他樹七葉於像前置雄黃於上加持焰起塗之持明仙烟隱暖熱善行若於山頂誦十萬遍天大威力烏芻瑟麼明王現甚可怖畏執心勿懼云須何作白言薄伽梵成就一切事但乞一願持明仙或降阿脩羅或召諸天皆悉隨意若於吉祥門首布像誦三十萬遍訖阿脩羅女自出迎之可將五百人同入彼輩作障身便乾枯復次畫像法取兩肘緤彩畫大威力烏芻瑟麼明王身赤色怒形狗牙露出密目髮黃色上衝左持杵右娜拏行者食不食淨與否像前誦三十萬遍所作皆辦若於吉祥門首面北布像行者面南苦練薪作火壇進毒藥末芥子己血滿一千八修羅女子身如火燒獻長生及點化藥不受藥者諸女携手同入其宮先有明者我當王彼不畏娜羅延業輪壽多劫尊貴快樂身有光明種種神變命終生天若於吉祥門首布像作火壇燒緤華子一千八滿三日乃結根本遍擲印彼門即開無障而入若有龍水岸布像作火壇燒鹽滿一千八龍出受命隨意驅使若先絕食三日置像審銘柴作火壇芥子油和芥子燒滿一千八能召一切人天若以鹽成悉底哩置像作火壇片片割進火中日三時令盡滿七日稱名百由旬內至若以諸天空祠廟中布像阿說他薪作火壇苦練葉和芥子油進其中一千八遍日三時經七日即有天神來現云作何事隨意驅使若先絕食三日以黑月八日或十四日於大自在天王前石陵伽南以右手掩上加持須臾有大聲者三天王現受驅使不現彼身乾枯若准前先三日絕食黑月八日或十四日布像作火壇進羊躑躅花一千八遍又執其花加持一遍擲打夜叉女膝即相敬若要長生藥眼藥金銀寶玉等悉皆從命若以佉馱羅木作三股叉絕食三日以日月蝕時寒林中布像以香花飲食廣以供養右手持叉加持之叉焰起止後於夜分豎叉於地七寶堂宇現是人前天女繽紛充滿其處云欲何所作歌舞音樂種種驅使將曉去叉如故若取一屍無𤻷痕者洗浴之置大河側首東仰臥日正午四面各令一丈夫執刀而立行者屍心上坐取雄黃內屍口中加持之藥若變熱一切貴敬煙隱光昇空若絕食三日黑月八日或十四日布像廣陳供養以阿樞迦木合盛素嚕但戰曩藥置像前加持之熱貴敬煙生遁形焰起持明仙身光如日圓滿可愛壽七千歲若絕食三日黑月十四日寒林中取無𤻷痕屍以香湯洗浴之以頭向東臥著香花供養行者裸形被髮屍心上坐取白淨髑髏滿盛白色芥子置屍口上加持之芥子盡隱執髑髏騰隱自在為一切騰空隱者之首復次不擇淨穢食與不食先誦三十萬遍又以應肘量緤畫大威力烏芻瑟麼明王作大怒形左持杵右娜拏左視龍為瓔珞明王左畫大寒林及行者於明王右畫山座以赤花飲食供養黑月八日於制帝布像廣設供養作大壇以烏曇波羅充薪進赤色未開花滿一千八其日三時即成驗能作一切事法人天貴敬若眼藥法取尾避多迦木合子盛素嚕但戰曩月蝕置像前加持之得熱煙焰生三種驗功力同前若取犬舌以三金鍱裹月蝕時加持煙生口含藏形若口含嚩極持密言取三種成驗熱得一切總持不忘煙生藏形焰起作持明仙若於山頂誦九十萬遍為持明王若乞食禁語誦四十萬遍絕食一日黑月十四日於制帝前布像廣設此供養并作火壇進安悉香丸一千八其日三時作小持明王若食乞食安悉香伴紫鑛汁進火中滿十萬遍見用若取麼戶保怛哩迦進火中一千八遍迦那至若水中立至臍誦十萬遍一切伏藏盡現能開枷鎖止業輪起死人勝冤敵若月蝕牛糞作壇布像以赤銅椀盛赤㸶牛蘇置中加持執食之總持不忘煙生長生焰起藏形若以烏曇跛囉薪作火壇芥子黃芥子麼沙以血和之進火中一千八伏藏自現結根本遍擲印又執佉羅木杵向前降之寶物涌出若絕食於恒河側誦三十萬阿脩羅門開若稱吽字降山山碎禁諸江海能令枯竭若絕食於寒林中誦四十萬遍梵羅剎及諸鬼神作美貌而現受命若驅使遲違稱吽字打地一下彼當殞絕稱莎嚩賀再生大自在天王廟中絕食誦十萬遍大自在天王現以香華供養問訊從天王乞其一切道術如意成驗若於大自在天王妃前絕食誦十萬遍妃現隨心乞願不現彼死或乾枯若依前法誦密言欲令梵天夜摩兜率及天帝釋等一切天王現並得如意若取一屍稱吽字以足加屍首令聲足齊下屍當起大叫持劍斷其首成黃金不者屍叫告之有捨覩嚕某甲持始羅來如意若以補沙鐵作劍月蝕時加持焰起持之身同大自在天王若補沙鐵作斧月蝕時加持焰起持之為毘舍者王若補沙鐵作刀子月蝕加持焰起持之為明仙王功用最勝壽命尤多若以蟻墳土塐成形行者以足加心上作壇白芥子毒藥及血置於左手中以右手捻燒經七日日一千八王貴敬族亦爾若食乞食誦四十萬遍一制帝前布像供養以密栗嚩薪作火壇并取其果進一萬顆為持明王天龍順伏若加持華或菓七遍贈人貴敬若一日不食黑月八日布像阿說他薪作火壇進黑油麻一千八王臣貴敬若三日絕食進酥蜜酪白芥子於火中一日三時二千八滿七日為持明王若燒酥滿一千八經三日王貴敬若取舍多華酪蜜酥相和進火中一千八滿七日即得金錢一百若燒粳米乳粥一千八日三滿月五穀盈溢用之不竭若紫檀末加酥內華於中進火一百八遍日三滿七日迦那至若從黑月一日起布像遏迦薪作火壇烏麻油和酥迦瞻摩樹華一內一燒一千八滿七日得金錢八文若乳和蜜相和以青蓮葉一內一燒滿三十萬伏藏盡現若召人大寒林中布像香華供養紫檀末成彼形佉馱囉木作火壇男從右女從左足起一割一燒令盡百由旬外一月而至若大寒林中布像紫檀摩壇水和王蹤下土一把塐成形從右足割進火中令盡敬重若寒林中布像香華飲食供養進虞麼娑於火中滿一千八貴敬若進阿底目迦多華於火中十萬遍貴敬若大寒林中尾避多迦木作火壇進麼訶麼娑晝夜一切毘舍遮眾梵羅剎等敬重若捨覩嚕今梵羅剎為病若悉馱薪作火壇初生犢子糞和紫檀末作丸進之日三時時一千八滿二十七日得牛千頭若截白檀香內杉木脂進火中日三時時一千八滿二十一日得大莊五所若截杉木進摩咄囉火中一千八滿七日得金錢一千文若食󰉓及水布像供養坐吉祥草十五日念誦勿間絕食三日黑月十四日布像供養以白芥子油然燈乃截黑阿迦嚧進鉢囉奢薪火中一千八像形動或目動或作吽聲若形動為持明輪王若名香和牛酥進火中一千八得群羊牛不走失疫病若酥蜜相和又內炒稻穀華於中進遏迦火中滿十萬五穀盈溢若取紅蓮葉進河中流入海者滿六箇月次絕食三日白月八日布像供養烏麻油和名香截紫檀木杪進火中晝夜大吉祥天現以白檀閼伽供養天云須何願白言持明輪王天從行者口入無礙即得如意無有天龍鬼神為怨敵者若酥蜜酪相和一內名華進遏迦火中一千八妻妾貞潔若黑月八日酥蜜相和內炒稻華於中進火中一千八日三時滿七日得千戶大莊若供養像黃芥子和欝金進嚩吒薪火中一日三時時一千八滿七日國王貴敬若供養像阿底目迦多薪作火壇進其華於中滿十萬大臣貴敬若供養像進夜合華於火中一千八妃貴敬若取眾名香蜜和作迦那形充七日割進火中日一千八貴敬若海鹽和芥子油燒日三時時一千八經一月族姓人貴敬若寒林中坐髑髏上寒林薪作火壇進血於中晝夜茶吉現以血充閼伽供養之云有何事隨意乞大願天神貴仰若大寒林中黑月十四日取裸形屍肉進火中從日入至夜半梵羅剎作忿怒形而為奉教後日得衣兩事金錢一百文若取寒林華鬘進火中一千八首陀貴敬若以蠟作毘舍遮形割進火中毘舍遮眾現為奉教後日得衣服若截阿樞迦抄愔愚多油進火中經一月為持明王若進薰陸香於阿樞迦火中日三時時一千八經一月得大莊若以飲食華供養像以其華一誦一散像前滿一百萬遍為持明王若取摩勒迦華飲食供養散其華十萬見用若常持念此密言者無眾諸衰難若酥烏麻油一日三時時一千八進火中滿七日得大莊若加持佉馱羅木橛一百八釘入怨人家內彼善心相向若龍華鬚進佉馱火中日一千八經一月迦那至若酥蜜相和一內迴香華進阿波末哩迦火中滿十萬家內七寶自涌若酥蜜酪和阿波末迦子進屈嚩迦薪火中滿十萬王貴敬若黑月一日阿樞迦樹下庾體迦木敷華一內酥蜜酪中進火中滿十萬得金錢一千文若制底前布像供養進俱羅吒迦華於佉馱羅火中滿七日大威力烏芻瑟麼現滿願若進阿杜華於佉馱囉炭火中一千八七日伏藏現若進阿伽悉地華於苦練火中一千八經七日得金錢一文若以內摩勒地華酥蜜酪中進瞻蔔迦火中經一年共誦一十萬得金錢十萬文若以泥塐嚩囉呬紫檀供養持密言盡夜彼當長喘與行者黃金千斤若流入海河立其水至骻用阿迦羅充燒香以名華一熏進水中滿十萬為大持明王人天歸命若截阿說他樹枝一內酥蜜酪中燒之十萬遍為小持明王若油麻酥蜜酪相和進火中滿十萬見用若截松木進火中十萬遍見用若酥蜜相和截蜜栗嚩樹根一內一進火中滿十萬大富若黑月八日供養像華和欝金華進火中一日三時時一千八滿七日大富若有龍水邊白月五日布像供養龍腦香龍華鬚和進火中滿十萬其龍貴敬得寶珠十萬顆若黑月八日大自在天王廟中一內阿底目迦多華於酥蜜酪中進火中日三時時一千八滿七日得大莊五所若進訥嚩草若進火中滿十萬長壽若進屈野迦欲敷華於審銘火中滿十萬王女敬重若粳米和烏油麻柤進脂俱吒火中一千八饒奴婢若粳米和牛蘇進火中十萬遍生有相之子若杉木脂和酥進火中十萬遍增七寶財若以飲食香華供養像像前地上畫人或王行者形心上坐誦十萬遍彼并族貴敬若白芥子欝金華和進迦赦若火中日三時時一千八滿七日王族貴敬若麼沙末芥子油和塐為囉形從初夜割進鉢囉奢薪火中令盡彼貴敬若烏油麻粳米和煮又以烏麻油和進火中日三時時一千八滿七日首陀貴敬若烏麻柤進火中一千八迦那貴敬若粳米粉成捨覩嚕取脂俱吒枝為橛加持一千八遍釘口不能語若寒林炭盡梵羅剎誦一萬令捨覩嚕麼羅寧若解彼呪法者以香華飲食供養像像面向北人對之芥子毒藥血和進味達迦多薪火中一千八彼當失驗復次羯磨壇先對像面東念誦畢便作此壇於大河海側或大寒林中或高山上如法摩地訖准前畫院開一門正方八肘當中畫大威力烏芻瑟麼明王於右畫若稜多者哩嚀明王怒形斜目右於左畫阿吒吒僧伽明王入門門右角內畫大自在天王并妃又於門左角內畫那羅延天王四臂皆執器杖又於北方畫伽那一角內金剛杵西方赤索一角阿跛邏攞龍王印南方一口黑色劍壇內諸尊並坐以心密言加持灰於壇外正方作梵界道以飲食香華供養凡入壇物皆以心密言加持之取雄黃以石研成粉牛乳和為丸五布阿說他葉於壇中以藥丸置上行者以忿怒形加持之焰起取一丸施與諸天以一丸施與先成持明者以一丸施給侍者餘丸研塗額上喉及心成天明仙身生瓔珞其髮右旋婉轉紺色異常貌同諸天壽一千歲若煙生王諸隱形仙若熱能令一切眾生喜見柔伏供給財寶壽年百歲若三相不現塗額眾人貴敬若以雌黃或牛黃代雄黃亦得驗若黃丹和己身血置淨髑髏中安前壇上加持焰起取少塗額王一切天仙餘相准前若沐浴衣邏結差囉細曩緤熏香壇中坐持明身上焰或起煙生熱等功力准前若取紅蓮鬚龍華鬚末之酥蜜和之金椀盛置壇中加持焰起藥成甘露服之成自在天身壽遠劫不復飢渴煙生藏形熱總持不忘壽千歲無病一切眾生貴敬若月蝕時立壇赤銅椀盛羖羊乳加持之焰起服之王一切天仙壽如日月焰不起壽一百歲得大勝若補沙鐵作三股叉或佉馱囉木長十二指作行者澡浴遍體塗灰禁語加持叉三十萬候月蝕以置壇中加持焰起持叉身成大自在天王面有三目威力亦等煙生之王諸隱形仙熱有大威力若補沙鐵作杵長十六指以紫檀遍塗之黑月八日或十四日月蝕時立前壇於道路取少淨草布中置杵於草上取黃牛酥一加持一澆杵上滿一千八諸鬼神及毘那夜迦并阿吒吒訶僧見勿畏結那拏印持明彼皆退散然執之加持焰起持之得帝釋位具足千目王三十三天阿脩羅眾皆來頂禮納其女子力伏魔王煙生王隱形仙熱壽百年天龍順伏若作三金輪大寒林中立前壇准前置輪澆酥一千八壇中右手執輪加持焰起成諸仙輪王威力倍勝首羅及帝釋神仙歸仰命終生阿拏迦嚩典宮若佉馱囉木作劍以三金鍱裹三處山頂布前壇以右手持之加持之加持令劍作青色便住立其地先布少淨灰以劍頭當灰中拄之一切隱身諸仙並現作禮旋遶而去取其灰少少分布與人彼得灰者皆成天仙若佉馱羅木作伽那以赤色華鬘掛於伽那上准前置執加持焰起成毘沙門天王大力夜叉之主無量鬼神而為給侍便往阿拏嚩典宮壽一大劫若素嚕但戰曩末以麼囉頷銘和之以金椀盛之又以金椀蓋之准前澆酥滿千乃置椀於掌中加持焰起末塗目中飛騰自在諸天圍遶給侍壽遠劫復次阿毘遮嚕迦法大寒林中立壇以心密言加持己血一遍灑其地候乾又灑清水又以寒林灰塗之寒林灰界壇院三角三肘開北門門外畫羅剎髮上竪怒形以人骨莊嚴之右手掌一髑髏盛血作向口飲勢壇心晝娜拏印焰起三角各畫佉吒望伽及毘舍遮眾以犬肉祀羅剎毘舍遮前置酒行者裸形被髮以頭中無名三指塗己血於額兩肩心喉大怒心左遶壇行一匝立稱烏芻瑟麼名更灑己血於壇以華鬘遶壇院一匝粳米飯和血置髑髏中安壇中人骨和髮為焚香又一髑髏滿盛血赤華鬘纏之又以三髑髏壇前支纏華者煎之行者蹲踞坐持人脛骨攪血仍咬牙嚙齒大怒形持密言血中焰起有無量聲喧空必不損人慎勿怖其阿吒吒訶僧及諸鬼神身皆焰起以種種惡形來現云須何願隨意乞之若國家有大陣敵或惡人毀除三寶令繫之皆大喪敗若不擇時日依前作三角壇唯除華鬘纏髑髏并支者以建吒迦薪作火壇髑髏末毒藥末和血進火中一千八捨覩嚕摩囉寧復次寒林衣應肘量者寒林中或路上作壇以血灑之壇北布之以己血畫之髮上竪怒形四臂一手掌髑髏第二手娜拏第三手人頭第四手杵衣虎皮褌黑月八日大寒林中布像以黑飲食赤花供養行者蹲踞坐以灰畫捨覩嚕血和芥子置一髑髏中行者於捨覩嚕上蹲踞坐以建吒迦薪棘也作火壇進血芥子於中晝夜非支麼囉寧三夜作一家七夜作七族一月夜尾曬也若墓田或殯宮布之蹲踞坐進鹽和血於建吒迦火中一千八摩囉寧若布像像前以灰或炭或稻糠灰畫彼形心上坐進血和灰於寒林殘薪火中晝夜家摩囉寧惹七夜若寒林中布像取其炭末和水作捨覩嚕佉馱羅木橛長兩握塗血於釘花仡哩娜乃坐橛上持明一千八日三時滿三日摩羅寧若行者內衣於血中披之水立至臍持明血乾披亦然若寒林中布像犬肉芥子油和進火中一千八經十五日摩囉寧復次扇底迦壇於淨室或河岸作方四肘准前壇樣圖之當中畫金剛部母右畫金剛拳明妃左畫金剛鎖明妃部母前一角內大威力烏芻瑟麼明王一角內金剛手菩薩四角內及壇心皆布阿樞迦葉葉上各安一水瓶以香花飲食供養用鉢羅奢薪作火壇進酥稱麼雞明滿一千八又進牛乳每遍稱烏芻瑟麼莎嚩訶一千八官事散病愈矣若准前七日作國內疫差若壇前油麻油酪蜜酥和進前火中日一千八七日病差事散若依前立壇布像取像內牛乳中出之又布進牛酥於前薪火中一千八瓶盛少香水加持七遍將瓶就彼病人處以灑彼面云願汝即差其瓶滿盛清水置壇中持一千八令浴之差矣若烏曇跛羅木作匙先三誦三策酥乃進阿說他薪火中次一誦一進稱彼病者名一千八差矣若加持粳米飯和乳與食經七日差矣若依前布壇像截烏曇跛羅枝一內乳進審銘薪火中一千八經七日彼差若布像取油麻油酥蜜酪和進審銘薪火中一日一千八經七日摩囉寧若進乳於審銘薪火中滿萬摩囉寧若內像於乳或酥布之進乳審銘火中又加持香水灑彼面差若酥煎美餅及酪蜜酥乳等供養像以粳米飯和酪或酥乳蜜和進阿說他火中日三時時一千八滿七日致富若佛殿或神廟中依前供養像進龍腦香於穀木火中日三時時一百八滿七日七寶六畜增長復次以白檀香木刻本尊長六指行者頂戴水中立至項盡日持密言家內行疫鬼死三日作城內疫差鬼去七日作境內差鬼去若以阿說他木與前壇像作座以牛糞於路上作壇安像供養然牛酥燈像面向西行者面東坐草團上捧白檀香水以奉請密言加持七遍迎本尊降入像中惹底華一內乳中進火中晝夜當莊內疫差七夜作國內差復次以欝金畫本尊行者受八戒持齋頂戴像設幡花燒香供養引之右遶莊一匝疫差復次按俱咤木或阿說他木刻本尊於四衢路以香花飲食供養人髮并骨末之進按俱咤火中日三時時一百八遍當莊疫差復次補沙宿直日飲食香花供養阿說他樹用取其北引根牛五淨和少清水持莖草揩洗之或鬼宿直日市紫檀木依前洗之日日初摩一方壇置木及所刻像刀斧等於中以根本密言加持紫壇木香水七遍洗之行者八戒十善壇西進酥於火中七遍結根本及娜拏印令匠於壇中速刻本尊左手持杵右執娜拏怒形右視如立勢如立根本印行者在側持明勿絕令白月畢以檀香水浴之以飲食香花供養以彩色嚴之像額間點赤或黃至來月一日開目立壇以飲食安悉香花供養三寶其日於壇像前起首持明十萬乃候月蝕立壇布像像面西飲食紫檀香花供養之燒安悉香結娜拏印加持之印焰起入行者頂持明王有聲見用若或河側供養本像作佛手一磔量制帝十萬誦密言三十萬遍乃以黑月八日或十四日供養加持焰起為明王復次黑月八日依儀供養按俱咤樹取其根本尊右手舒五指以掌拓心左手持杵左足踏毘那夜迦右足踏娜拏令娜拏一頭押毘那夜迦取按俱咤花和芥子油進按俱咤火中晝夜令滿一萬遍夜半作大聲現候至午佉馱羅木和芥子油中進按俱咤火中一千八滿七日毘那夜迦死若進乳於火中一千八寂災若以蟻墳土作毘那夜迦形應肘量大寒林中立壇置形於佉馱羅木長十指和毒藥及血進佉馱羅木火中滿萬遍夜半形作大聲得其悉地後作毘那夜迦法皆成就不被惱亂復次於應肘量緤上畫大威力明王左上手掌髑髏下手竪頭指擬勢右上手持那拏下手執杵像前畫一毘那夜迦䠒跪合掌左足下踏一毘那夜迦立壇布像以赤花飲食紫檀香供養取一內進苦練火當乃諸惡鬼神以種種形見作吒訶吒訶聲慎勿懼毘那夜迦啟言有何事喚我勿與語得毘那夜迦悉地後無畏難若被毘那夜迦作障難者像前誦一千八難止若水立至項結娜拏印誦一千八彼眾退散若取五穀及新菓并名香置一瓶中滿盛清水以菴羅葉塞口牛糞摩壇置瓶於中加持一百八遍若毘那夜迦為病或遭鬼魅或年十六已下人諸鬼神所中者浴差婦人過月不生浴之即產薄福之人浴之罪滅致富若加持菖蒲根一千八口含訴訟得理若進阿鉢羅指多花火中滿一萬辟兵若誦密言七遍以頂上少髮作一結辟兵若童女合緤花作七結繫臂不為諸毒所中若鬼魅所中加持水灑其面結娜拏印持明差矣若治毒加持清水灑彼面差或加持苦練葉七遍掃彼身差若為諸龍所傷者加持清水一百八令服之差若惡瘡丁瘡加持土七遍和水塗之差若遇怨敵結娜拏印明一百八彼發善心相向若止惡官亦爾若為人抵犯者結娜拏印彼不能語若恆憶念此密言者本尊隨逐眾魔不近止盜賊水火辟五兵延年若欲食先加持之七遍服之辟眾毒若人患心狂或為人厭令爾者結娜拏印彼耳邊誦七遍若療前狂病以二瓦椀相合結娜拏印彼耳邊誦七遍撲破其椀差若療痃癖加持烏麻油七遍塗腹差若加持淨水散於十方一誦一結練線滿七繫臂自護護他若自經穢但誦之解矣若加持右大母指七遍以其印額誦一遍次右肩次左肩次心次喉成護身辟師子虎狼及諸怖畏若晨朝沐浴以華供養本尊誦一百八辟兵災橫見歡喜若有官事或怖畏依前供養持明止矣若國家大兵敵者布像內阿波末哩迦子酥蜜酪中進阿波末哩迦薪火中滿萬敵退若療藥毒牛糞作壇布像截佉馱羅木二十一枚加持七遍點芥子油進火中若中鬼魅加持一瓶清水一百八令浴差若被禁繫持密言枷鎖解脫若療癩加持紫檀香一千八塗之差若菖蒲根末和蜜加持一千八服之療冷癥若患瘧加持恒山花一千八令頂戴差若患癩癎或及惡風者進萎花於佉馱羅木火中一千八差若令童子沐浴塗紫檀香衣以新衣瓔珞牛糞塗壇遍散赤花令頭戴赤花鬘加持赤花七遍令捧而掩目焚安悉香結娜拏印加持本尊降問事若步多鬼中者素囉娑藥和香燒結娜拏印加持彼被縛赦之差若芥子末塑彼形割進火中令形支七日摩囉寧若寒林灰於髑髏上畫彼人寒林柴火炙之持明如火七日內摩羅寧諸術不解若寒林炭和水塑彼形或以其炭畫之以釘釘口加持二十一遍或一百八不能語若依前塑畫口上燒苦練火心上坐毒藥血鹽芥子和進火中一百八同前若准前塑畫頭上坐心上燒火摩羅寧若依前塑畫釘心脚上坐澆水於釘上滿一百八水病摩羅寧若去釘加持乳一百八與之浴復若加持素尾爛戰末一百八塗目見者貴敬若加持清水一百八洗面謁王貴敬若加持清水一百八洗面訴訟得理若蛇皮進苦練根火中或佉馱囉木火中日三時亦一千八滿七日摩囉寧若於淨室或四衢路中或寒林中日午截鵶翅進摩訶迦羅火中一千八如鵶飛若進乳於火中一千八復若離合三日絕食午時進蛇肋骨於迦赦惹火中一千八滿七日若已血毒藥夜半進寒林薪火中一千八經七夜摩囉寧若誦部母密言進酥火中一千八又誦根本密言進牛乳於火中一千八若先三日不食大自在天王廟中布像先廣設供養便眠夢本尊告諸某處有伏藏可取之若黑月八日夜半淨室或寒林中血和毒藥一內摩咄囉子進摩咄囉火中一千八滿七夜烏嗟娜曩若進酥於火中一千八復復次像前先誦十萬遍三日勿食第四日二時入水中立至喉結娜拏印或打車棒印或杵印或羂索印或劍印持明王至夜半出於岸側以莽度迦薪充火壇先以莽度迦木刻其印一內木印於酥蜜中燒之至止後以印印山山碎印海海竭若蛇咬印之彼求哀赦之瘥若印人彼被縛若印枷鎖即得解脫若印毒藥服之無苦若欲作一切法以印助之速驗若惡人相向作瞋心印之彼吐血或失心若患鬼魅及風癎加持黃芥子七遍打面差若進虎爪火中七遍不被虎傷若加持苦練根一千八繫臂無一切畏若加持摩訶迦羅根一千八置門頰上一切鬼病不入若加持頂上少髮作一結一切處無怖畏若絕食一日黑月八日或十四日制底立壇安像供養於金剛部母前燒安悉香誦一千八便敷草根吉凶具告復次止雨以紫檀作壇布像香花飲食供養持明止矣若惡雨雪雷雹結杵或娜拏印持明止矣若祈雨黑月十四日大河側以蟻墳土塐龍籠葉芥子油和遍傅之以足加龍首結娜拏印加持之盡日止雨足若以牛皮白月五日寒林炭末和水傅皮白土作龍籠前一日三時時一千八進苦練葉於火中經七日雨足若前法不驗者寒林中以其炭畫作四肘方壇開南門於中畫大威力明王前畫三五頭龍龍皆首北次南畫一池池中青蓮華次池南又三五箇龍龍亦首北四角內各畫一池池內青蓮華并三兩箇龍門內畫一龍七首首北以毒藥末和血內緤花子於中進火中滿一千八諸龍以蛇形而現宛轉于地語令急下雨加持水七遍灑龍赦去雨足若誦金剛部母密言一千八白月七日於制帝布根本像以飲食香花供養芥子和酥進火中一千八罪障清淨若以穢處土和水成彼形行者每小遺其上一遺加持一百八滿七日彼貧賤若勃哩孕迦花摩勒迦末及清水置瓶中勃哩孕迦葉塞口加持一千八今浴復若加持花或菓一千八贈人貴敬復次應肘量緤畫夜叉女勿用膠美白淨色瓔珞鐺釧天衣嚴飾右手施願左手執阿樞迦葉布此像於阿樞迦樹下面北立壇以惹底花或勃哩孕迦花并飲食供養心密言加持香燒之行者面南草團或花葉上坐加持阿樞迦花一遍擲像上滿七日以第七日夜半於像前一內阿樞迦花酥蜜酪中進阿樞火中一千八現獻紫檀閼伽如願若一日不食黑月八日或十四日午時寒林中芥子末成彼呪師所尊形遍塗毒藥於刀子刃加持一千八遍稱彼尊名因截形為兩段彼失驗若准前成形加持乳一千八俗之如故若寒林中以生酥成彼尊形加持五釘各一百八稱彼尊名於額及兩肩喉心各釘一釘彼失驗去釘如故若瓦椀中以寒林炭畫彼形尊形又以一瓦椀蓋之取黑羊毛線纏椀加持一千八遍彼呪師身如被縛失驗若有諸呪師能為大神通者寒林中寒林炭和毒藥末之進其薪火中一千八遍稱彼名失驗若誦金剛部母密言進酥於火中一百八稱彼名如故若先三日不食寒林中或淨室或四衢中紫檀香青木香末和水塐迦那以寒林炭和毒藥充火炙形加持一百八相親彼障患癩依前加持水瓶令浴差若旗旛上寫密言持之入陣辟兵若以樺皮寫密言置髻中入陣刀箭及身猶如散花有何患也若紫礦末和水一內勃羅得迦子於中進竹火中一千八諸呪師欽伏若以人骨代勃羅得迦緤准前行者身安寧若紙或樹皮寫密言頭戴辟兵若加持土塊一百八擲於水中然涉之水性之屬不能傷人若加持緤花線一百八次誦一結滿七繫臂路行辟劫盜若以木刻金剛杵一千八先一日不食進火中令盡一切金剛部法成驗若霹靂木刻作三股杵有大雪雷雹降右手持杵降山或他境雪等移往其處若以摩咄羅莖刻杵立壇置中人髮供養之取一樹菓一千八顆以其樹充薪進菓令盡炬瑟吒若以猫糞代進摩咄羅花於草麻火中一千八去白佃風若鹵土酪和置鎗用摩娜那薪火煮之去鎗進粥於鎗下火中一千八留殘粥後取少分和食與之同前復次求心密言成驗法行者不拘淨穢食與不食持滿十萬當得悉地若取線一加持一結一千八遍戴之自護護他若加持黃芥子或灰或水散十方辟魔若加持頂上髮作髻所至之處皆獲勝利若加持衣角七遍作一結訴訟得理若遭囚閉枷鎖心誦真言即得解脫若良田土及灰以蜜和之加持塗一切瘡生肌若梵羅剎中人至困者結心印持明差若旃陀羅家灰滿盛鉢中毒藥末和水加持灑灰上置地加持之旋轉捕盜若黑月八日魚肉及血祀摩醯首羅右邊夜叉面執人骨橛加持一千八遍稱彼名擣紅藍花汁塗橛用釘入地烏蹉娜曩若加持鵶脛骨一百八遍釘彼門下如鵶飛若絕食三日黑月八日或十四日寒林中以其灰布彼形佉馱羅木橛五枚各加持一百八遍釘額喉心及兩肩摩囉寧不者以一橛釘支節少沙若離合黑月八日日方午或夜半進寒林灰於苦練樹皮火中一千八遍若夜半蛇脫皮鼠狼肉一內芥子油中進摩阿迦羅火中經七夜尾娜末沙曩若離合進俱奢得鷄果於勃羅得迦火中一日三時時一千八遍至滿七日若寒林中或淨室中進勃羅得迦果於氷拏迦火中一千八遍辟大力鬼神若勃羅得迦子青木香和油麻油進勃羅得迦火中一千八遍至滿七日矩瑟吒加持紫檀香一千八遍塗之復若灰鹽毒藥末和進火中一千八遍痃辟若一日不食黑月八日寒林灰和魚膽作人形割進佉馱羅火中夜半起貴敬若三日不食黑月十四日寒林立壇以香赤華赤飲食供養以己血於髑髏上畫迦那寒林炭火炙之仍加持一千八遍自至若夜半進稻穀末於火中一千八遍烏柘吒曩若寒林中花鬘蛇皮和進火中一千八遍入嚩囉若進胡椒於火中一千八遍悉多哩貴敬若微赦迦及摩那果內芥子油中黑月八日寒林中進其火中日以三時時一千八遍至滿七日彼即貴敬若夜半被髮苦練葉并子和牛尿進火中一千八遍三遍烏柘吒曩若黑月八日寒林灰塑人形本尊前割進佉馱囉火中即至加持果七遍贈之轉貴敬矣若麼沙己血和鹽進經用齒木火中一千八遍囉拏貴敬若每晨誦一千八遍常得安寧若芥子鹽血和進經用齒木火中一千八遍囉拏貴敬若午時薰胡翅和芥子油進苦練木火中一千八遍烏柘吒曩若寒林中禁語誦十萬遍訖三日不食白月八日或九日以人左肋骨用紅藍花汁畫彼形寒林火炙之加持彼自空而來若淨室或寒林已指甲蛇皮薰胡毛和作香燒供養跛吒寫誦經七日烏柘吒曩若水中立至膝或腰一內薰胡毛於人脂中日時三千八遍經一七日烏柘吒曩若芥子脂遍己身塗之以芥子末拭取成彼形寒林中割進其火中經一七日矩瑟吒若鉢羅奢子及麼娜子和進火中一百八遍矩瑟吒若得莽囉葉嚩囉伽得嚩稱及咄嚕瑟劍為末和芥子油進火中一千八遍令眾人貴敬若於寒林中以紫檀作壇供養行者坐髑髏上犬肉和芥子油進寒林火中一千八遍毘舍遮眾見隱及長生藥一切所索若寒林灰和犬脂成形一髑髏中著犬脂置形頭上行者坐髑髏上進屍髮於火中一千八遍摩囉寧若一切大怖畏逼身憶念此密言止之若日誦一千八遍者辟官事及大力鬼神虎狼師子若路行日誦一百八遍免劫盜若遭官事誦一萬遍枷鎖解脫長吏相容若被囚禁但誦此密言即得解脫若疫病以粳米飯和酥進火中一千八遍止若加持牛黃一千八遍塗額見者貴敬若進安悉香火中十萬遍羅剎貴敬所求皆遂若安悉香和松膠進火中十萬遍大聖金剛手菩薩隨心所願若紅蓮華鬚青木香酥蜜和於獨樹下進火中滿十萬遍大威力明王現其人前隨心滿願若寒林中犬骨和犬脂進火中一千八遍摩囉寧若鵶翅薰胡翅和進火中一千八遍尾娜末沙曩若摩怛曩子和蛇脂進火中一千八遍烏蹉娜曩若供養本尊黃芥子和烏油麻進火中一日三時時一千八遍經一七日即貴敬若鹽和芥子進火中日三時時一千八遍經一七日國王貴敬若髑髏末和寒林灰作形割進火中入嚩囉若髑髏末薰胡毛和進火中每日一千八遍經一七日尾娜末沙曩若髑髏末欝金香和芥子油進火中一千八遍入嚩囉若鵶肉和雌黃進火中一千八遍烏蹉娜曩若內鉢囉奢子於滿拏迦脂進火中一千八遍矩瑟姹若獨樹下進迴香花於烏曇鉢囉火中十萬遍得金錢一千文若以惹底花准前燒為持明王若燒萆麻子一千八遍囉拏貴敬若審銘花和酥蜜酪進火中一千八遍當家疫散若勃哩孕迦花和酥蜜進火中一千八遍當家疫散若截杉木進火中成扇底迦若進迦羅尾花於大河水中滿十萬遍候月蝕時布像以飲食迦羅尾花供養又進其花於水中月復止其夜勿睡至曉後有蛇傷縱已終者但加持之再生益壽若令其蛇轉傷人不得若月蝕時於本尊前加持麼沙令焰起若人中毒以麼沙於病者前掉三兩遍病差延年若鬼瘧時氣等依前掉麼沙差若取眾名花和清水置瓶中加持一千八遍浴之增福破魔護身毘那夜迦為障者差若以紫檀香塗壇加持童子本尊降問事若白芥子以身血相和進火中一日三時時別一千八遍稱彼名貴敬若以鹽作彼形後右脚稔進火中一日三時時一千一百八遍滿一七日王者貴敬若但稱彼名一日三時時一千八遍滿一七日欲召帝釋猶尚得至若鹽和己身血進火中一日三時時一千八遍遍稱彼名滿一七日貴敬若進油麻於火中一日三時時一千八遍遍稱彼名滿一七日貴敬爾時薄伽梵金剛手菩薩摩訶薩告諸眾言我此廣大壇法三世諸佛皆所傳說我今復陳此法能利益人天及諸有情若登其壇皆成大驗不擇時日任建立之爾時天龍八部人及非人咸皆歎言此壇功力量等虛空難可籌量無以比喻唯願慈悲為我等說爾時薄伽梵知眾樂聞告言欲立此壇其阿闍梨相身須清潔柔和質直具忍辱行深信大乘及陀羅尼戒珠無缺聰明利智起慈悲心仍好供養乃於山林或大海側或泉或河大池等側牛欄獨樹或寒林制帝及花林中若在城隍近東南角或西北隅如是等處取便而作以牛五淨和灑其地或用香水又以牛尿和糞摩之其壇四肘或八十四或二十肘作四門西門北門是往來道階高四指四角內畫金剛杵皆焰起壇中首東畫佛當結跏趺處蓮花座兩肩及光皆有焰起左手大指頭指把少袈裟餘三指微拳其掌向外以手近脇右手揚掌佛右畫大力烏芻瑟麼明王四臂右手佛下手執娜拏左上手並舒五指側手近額微低其頭作禮佛勢不手赤索目赤色次右金剛手菩薩次右素婆明王於菩薩左阿蜜哩多軍茶利明王次金剛劍明妃次金剛鎖明妃於素婆明王左磨麼鷄於金剛手後畫明王等心心即半月也所謂計里吉攞明王娜囉尾拏明王囉迦當伽明王嚩日囉尾娜囉明王嚩日囉嚕娜囉明王波囉摩纈哩乃耶明王摩訶戰拏舍者明王佛左觀自在菩薩次右波拏囉嚩細寧次後多囉及毘俱胝明妃菩薩左馬頭王大怒形次左大吉祥天女次左摩訶濕吠帝遶佛住畫諸大菩薩西門裏左右各畫一忿怒南邊者一手執打車棒北邊者一手杵一手娜拏東門內北邊青金剛一手竪擬之南邊阿吒吒訶索笑勢南門內東邊惹瀾多者嚕西邊波娜寧估廁波北門內東邊訥馱囉沙西邊訥惹庾此門內並是忿怒者外壇東北角伊舍那天王以伽那眾圍遶東方日月天及提頭賴吒并帝釋等東南隅火天以苦行仙圍遶南方閻羅王及那羅延西南隅寧李帝羅剎圍遶西方龍王以諸龍眾圍遶西北隅風天以風天眾圍遶北方毘沙門天王以藥叉眾圍遶於佛前置灌頂瓶阿闍梨洗手訖三度抄水向口又以名香塗手結請佛印并密言又請諸尊以飲食香華供養寧李帝通用麼娑壇西以乳木作火壇阿闍梨先請火天於火爐中安置訖乃以蘇蜜酪和油麻一加持一進火中供養二十一遍或一百八遍心念火天於火壇側東南方坐乃請佛於火爐中坐進准前物二十一遍或一百八遍次請佛却歸本位佛部畢次供養蓮華部眾一請尊次金剛部一一請尊次大自在天王次一一諸天依次而請燒准前物而供養之又請火天就爐供養乃請火天歸其本位其行者當先洗沐衣新淨衣受戒懺悔發菩提心以帛掩目阿闍梨加持香水灑行者頂引入西門令結金剛三昧耶印置華於印上阿闍梨誦金剛三昧耶密言七遍令行者耳聞便使散花華所至處阿闍梨告言著某尊汝與彼尊有緣阿闍梨准法為請行者本尊就火爐令行者在阿闍梨右跪坐執其手令以右手進酥等於火中七遍充供養阿闍梨奉送本尊歸本位以行者擬授密言加持灌頂瓶一百八遍令行者結本尊印印頂口誦密言阿闍梨與灌頂告言灌頂已畢各依本法而作事業乃示之種種印契及諸法要阿闍梨乃讚歎諸佛菩薩功德又以飲食香華供養諸尊發願懺悔次依前先請火天燒准前物供養次供養佛部二聖眾次蓮華部次金剛部次諸天乃奉送佛部次蓮華部次金剛部次諸天阿闍梨舉燭引諸行者照壇內示佛菩薩及天等位乃泥掃之凡作壇日未出前畢住若登此壇即如入一切灌頂壇訖同功罪滅福生辟諸業輪降伏人天所作皆驗時薄伽梵說此大威力明尾䮍多銘壇已一切大眾咸共讚言善哉善哉威德無過饒益我等故今說斯要復次薄伽梵金剛手說大威力密言相大威力根本密言曰唵吽吽吽頗吒頗吒頗吒鄔仡囉戍攞播寧𤙖𤙖𤙖頗吒頗吒頗吒擾羝寧囉曩娜𤙖𤙖𤙖頗吒頗吒頗吒沙嚩訶心密言曰唵𤙖頗吒頗吒頗吒鄔仡囉戍攞播寧𤙖𤙖𤙖頗吒頗吒頗吒唵優羝寧囉曩娜𤙖𤙖𤙖頗吒頗吒頗吒唵唵唵摩訶麼攞娑嚩訶此密言凡五唵七𤙖九頗吒梵文十七字娑嚩訶不入數復陳教法能作一切事以三金作蓮華往山頂加持三十萬遍當得悉地手持其悉地蓮華身成大威力若作輪或杵或三股叉或加那准前加持七十萬遍能遊四天下加持一百萬遍遊三十三天二百萬遍成持明輪王夜摩兜率及與諸天皆大順伏能作一切事法有大威力復次畫像市緤勿經截割者不用皮膠於中畫像佛處師子座手說法相其右金剛手左持杵右問法相通身青色佛左威力一手執拂其次施願於下畫行者右執香爐左持華籠瞻仰大威力於此像前每日誦二十一遍經六箇月遂成先行悉地所願皆遂復次薄伽梵金剛手無比勇健前密言相所謂頭頂甲冑頂髻坐等奉請密言曰歸命三寶及金剛手唵縛日囉俱路馱摩訶戰拏訶曩娜訶跛者尾馱望娑也曀係曳呬薄伽嚩訶曩訶曩娜訶娜訶跛者跛者尾馱望娑也苨嚩乃殿娜囉布爾多薩嚩多麼耳多薩嚩多麼惹蘇嚕蘇嚕矩嚕矩嚕母嚕母嚕屈嚩屈嚩摩訶屈嚩摩訶屈嚩矩曩知矩曩知曩知曩知賜儞賜儞吉儞吉儞佉佉佉奚佉奚區囉區囉覩吒覩吒訶曩訶曩步多跛帝阿蘇囉補囉尾馱望娑曩迦囉烏樞瑟麼俱路馱摩訶麼攞馱麼馱麼迦羅迦羅矩嚕矩嚕𤙖頗吒蘇嚕蘇嚕𤙖頗吒訶曩訶曩𤙖頗吒娜訶娜訶𤙖頗吒跛者跛者𤙖頗吒纈哩𤙖𤙖𤙖頗吒娑嚩訶心密言曰歸命畢唵嚩日囉俱路馱摩訶麼攞訶曩娜訶跛者尾馱望娑也烏樞瑟麼俱路馱吽頗吒甲冑密言曰唵薩望伽髯摩訶帝髯嚩日囉舍寧嚩日囉播舍麼那鉢尾蛇薩嚩弩瑟鹻娑擔娑擔婆也婆也𤙖頗吒器仗密言曰唵蘇嚕蘇嚕烏樞瑟麼俱路馱訶曩訶曩吽頗吒頂髻密言曰唵始哩始囉摩里寧始儞始儞始儞始儞𤙖頗吒頂密言曰唵入嚩攞入嚩攞薩嚩努瑟鹻婆擔波也娑擔婆也努囉柘羅努瑟鹻寧嚩囉也囉訖叉囉訖叉滿馺嚩訶坐密言曰歸命畢唵娜難多尾惹也摩訶戰拏𤙖頗吒心中心根本明曰唵嚩日囉俱𡀔馱摩訶摩攞訶曩娜訶跛者尾馱望娑也尾馱望娑也惹智攞濫耄娜囉烏樞瑟麼俱路馱𤙖頗吒唵地哩迦復次薄伽梵無量廣大力難踰越契相薄伽梵根本印先以手背相著乃交指小指及大指自相合如針大開掌根本印二大指雙招之奉送印改請印大指向外彈剪刀印先並二手屈小指以大指押甲上如環乃二環乃相拘握之頭中指並舒右中指押左頭指側如剪刀股形徐動其股右轉三遍并誦密言成結界若左轉三匝成解界用大心真言制止印右手作拳直竪大指若有忿怒者誦密言以印降之彼被制止用大心真言棒印二手各以大指押中名小甲成環二環極力相握舒頭指如針用大心真言頭印次前棒印舒二頭指屈中節乃以頭相拄頂印如前頭印舒開二頭指用大心真言甲印准前頂印各屈頭指用印五處即同被甲牆院印次前甲印舒二頭指即同以牆院遶鉤印次前牆院印各屈二頭指如鉤徐招之此印能呼召二足四類用大心真言驚怖印如鉤印乃舒左中指一切鬼魅悉皆驚恐用大心真言頂髻印次前驚怖印二頭指相交入掌二中指微屈第一節頭相拄此印持誦時用之能除難調伏者用心中心真言普焰印外交指以小指相合如針微屈大指各捻頭指甲側微舉餘指如焰形杵印雙手內相交為拳舒左中指右頭指如針用大心真言打車棒印右手掘大指為拳徐步右轉以左足頓地向左亞身忿怒顧視一切卒忤退散阿修羅關鍵開闢用大心真言重杵印外交指合掌頭名指各為股散舒大小指如五股重杵形置頂即同灌頂亦令貴敬亦能攝召亦可舉印於頂以水灌之能滿一切欲用大心真言羂索印右手左拳以大指與頭指相捻如環以左手握右腕鉞斧印舒二手五指覆左掌仰右掌以右小指拘左小指其無名中指亦然乃轉腕向合拳左大指入右虎口中以右大指押左大指側正立以右足頓地向右亞身辟一切卒忤開阿脩羅關鍵復次畫像法用應肘量緤畫大威力明王通身黑色焰起忿怒形左目碧色髮黃色上竪咬下脣狗牙上出衣虎皮褌蛇為瓔珞四臂左上手持杵下羂索右上手並屈竪頭指擬勢下手施願眉間顰蹙其目可怖置象黑月八日或十四日以赤華飲食供養置雄黃等藥加持取三種驗功力同前若於山頂布像誦十萬遍後有業輪稱吽字止矣關鎖開解摧山竭海若於吉祥門首布像芥子和己血進火中一千八遍脩羅女出執行者入其宮若以牛五淨洗麼沙月蝕勿看月口含持明復止麼沙生牙後以擲人相敬不生牙擲人尾娜末沙曩若黑狗舌搗安悉香和丸以三金緤裹之勃羅得迦木合子盛之黑月八日或十四日持金剛像前加持一千八遍藥有佉吒聲後口含藏形壽千歲若油麻素悉多哩形從左足割進火中令盡貴敬若鹽為彼形從右脚割進火中貴敬若加持華或果或香贈人貴敬若加持眼藥一千八遍塗目見者貴敬若進遏伽華於火中一千八遍日三時滿七日能召夜叉女復次素皤明王密言門及諸法要密言曰曩慕囉怛曩怛囉夜也曩慕室戰拏嚩日囉播拏曳摩訶藥乞叉細曩跛多曳唵素婆儞素婆仡哩恨拏𤙖仡哩恨拏播也𤙖阿曩也縠薄誐鑁尾儞也邏惹𤙖頗吒娑嚩訶若人於此密言求成驗者依求大威力明悉地法用功當獲成驗若人為鬼神所忤行者到彼當即自差若加持灰黃芥子或清水二十一遍可以護身若取十一塊土各加持二十一遍擲十方餘一成護身路行作此法者盜賊不劫若加持緤線作結滿二十一帶之護身小男女為鬼魅所中作此法差若七色種子名香和水盛瓶中加持一百八遍浴之增福眾人樂見若療鬼魅立方壇以香水灑之燒安悉香坐病人加持之又加持水七遍灑彼面彼大叫彼撲如不語又灑之語矣如誑即蟻墳土塑病者形加持七遍以杵擊形首實說若言不捨此人即小五金之類和作刀子從形脚段段割令盡空中血下鬼死病差或進鹽於火中一百八遍稱病者名鬼死病差或苦練木截進火中一百八遍鬼死病愈或芥子油和芥子進火中一百八遍鬼族滅若七色種子和進火中每日三時時二十五遍加那貴敬若加持迦羅尾莖七遍擊伏藏七下寶自涌出若人門上骨或泥作杵以辟惡及業輪者准前莖擊之杵成微塵若一切怖畏逼身誦一千八遍止矣若遏伽華和酥密酪進火中每日三時時一百八遍王及大臣貴敬若進苦練葉於火中一百八遍尾娜末沙曩若油麻稻穀華酥蜜酪和進火中一百八遍貴敬若除油麻餘依前一切迦那見者貴敬若大敵來伐此國者阿嚕奚得迦杖截內酥蜜酪中進火中一千八遍兵敵退散若一一依前稱己名夜半起論訟得理若進麼蹉於火中一百八遍尾娜末沙曩若進鼠狼薰胡毛於火中一百八遍離合若進猴毛於稻穀𥢶火中一百八遍家鬪若鵶毛野猪或鹿毛和進火中一百八遍美女失容若三日不食步多木合子盛白芥子寒林中掌而加持芥子涌出土落地者不涌出別貯之後以涌者擲打人縛撲以不涌者擊之如故若進阿囉嚕迦華或灰於火中一百八遍摩囉寧若童子合緤線一加持一結一百八結縛彼呪師悉地若依前線作十一結又一加持稱彼名一截滿十一段彼七生不成悉地若一日不食旋覆華餉迦華白胡椒和末之制帝前加持二十一遍和蜜服之得大聰明利智若先亡日不食於制帝供養乃淨室中獨坐誦一百遍先亡來現如生若三日不食於制帝布金剛手像誦一百八遍夜靜草上首東而睡金剛手見種種身滿願眾人貴敬若加持菖蒲根二十一遍口含論訟得理若迦羅尾羅末敷華和酥蜜酪進火中每日三時時一百八遍經七日得好婚若安悉香和酥蜜酪進火中一百八遍當家飲食穀麥無竭若大河中立水至腰進華於火中象其華色得衣一事若欲知三世未然心念而睡本尊夢中為說若孕過月加持水一百八遍令服產矣若蟻墳土塑杵摩訶麼娑二十一臠臠一加持燒熏杵烏蹉娜曩以炒稻穀華酥蜜酪和進火中一百八遍復若進寒林灰於火中稱毘那夜迦名一百八遍夜迦死若截審銘枝進火中一百八遍增福得財若截勃羅得迦枝進火中一百八遍大富若患熱進紅蓮華鬚於火中一百八遍差若龍作病以龍華鬚進火中一百八遍差若有呪師被奪却悉地者畫彼尊於金剛手像前室中以香華供養一日夜得本驗若加持華一百八遍依前供養同上若遭霜雹雨雪心念此密言止矣若加持素嚕但戰曩末一百八遍塗目中隱若月蝕加持酥或劍或雄黃復止又加持一百八遍貯之憶食即至若酥蜜酪油麻油相和內惹底華進火中每日三時時一百八遍滿七日人天夜叉或阿脩羅女呼名即至若三金杵於山頂加持三十萬遍持之大威力若六十萬遍遊四天下一百萬遍遊於諸天二百萬遍為持明輪王六百萬遍進本尊宮若誦此密言作諸家事法皆驗復次以應肘量緤畫佛像處師子座手作說法相以觀自在及金剛手為侍者金剛手通身青色右持杵左作問法相對此像前每日三時時誦二十一遍滿六箇月得成就復次烏芻瑟麼明王教法不拘淨穢恒示忿怒相誦滿三十萬遍得驗若進炒稻穀華於火中一千八遍王及大臣貴敬若進芥子於羅惹火中一千八遍彼人貴敬若將帥足下土左手持進火中一千八遍大將大師并軍人貴敬若鹽塑彼形左手持刀割進火中一千八遍人天貴敬若粳米末撚彼形割一百八段進火中一切迦那貴敬若胡椒蓽茇末進寒林火或旃陀羅家火中一千八遍囉拏貴敬若進婦人萎華鬘火中一千八遍一切迦那貴敬若加持牛黃或雄黃一千八遍塗身惡人貴敬入陣辟兵若制帝前置素嚕但戰曩或牛黃於阿說他葉上加持一千八遍塗目中見者貴敬所至勝利若大麥龍華鬚和進火中一千八遍丈夫貴敬復次不拘淨穢誦三十萬烏油麻和酥進火中一千八遍得驗若鹽塑彼形從右足割進火中令盡丈夫貴敬若芥子和其油進火中一千八遍國王大臣貴敬若加持華果或香七遍贈人貴敬若加持眼藥塗之見者貴敬若進苦練葉於火中一千八遍烏柘吒曩若進油麻於火中一千八遍尾娜末沙曩若寒林灰伴水進火中一千八遍烏蹉娜曩若截俱吒迦和油進火中一千八遍烏蹉娜曩若水濕衣披之而日中立持密言衣乾步沙曩若自在天王廟中以手覆石陵加持明摩囉寧若於聖金剛手菩薩前持密言仍彈指勿絕摩囉寧若怨敵相向先誦密言乃稱吽或頗吒彼失心或碎首若芥子毒藥及血進火中一千八遍烏柘吒曩或尾娜末沙曩或烏嗟曩或小曩或摩囉寧若安悉香末和黑狗舌為丸三金鍱裹勃羅得迦木染木是合子盛之黑月八日或十四日金剛像前加持一千八遍藥有佉吒佉吒聲口含藏形壽千歲若於山頂誦十萬遍復有一切枷鎖及業輪但稱𤙖或頗吒皆開止之亦摧山裂地竭海若吉祥門首己身血芥子和進火中一千八遍阿修羅女出執行者手同入其宮若加持素嚕但戰曩一千八遍置瓦椀中以一瓦椀蓋之進酥於椀上月復止塗目藏形壽千歲若誦一萬遍彼如僮僕欲令摩囉寧亦隨意復次密言曰曩慕囉怛曩怛囉夜也唵嚩日囉俱路馱摩訶麼攞訶曩娜訶跛者尾馱望娑也烏芻瑟麼俱路馱𤙖頗吒娑嚩訶復次畫像法用應肘量緤畫大威力明王通身黑色露出狗牙髮黃上衝忿怒舉身焰起左持杵右擲拏黑月八日或十四日布像以赤華赤食飲供養加持雄黃新緤披神線或木屧杵輪鉞斧劍等類若焰起成就持明仙煙生藏形變熱當善行復次大威力明王守護密言曰曩慕囉怛曩怛囉夜也曩慕室戰拏嚩日囉播拏裔摩訶藥乞叉細曩跛多裔怛儞也他唵嚩日囉俱𡀔馱摩訶麼攞訶曩娜訶跛者麼他尾吉羅拏尾馱望娑也烏芻瑟麼俱路馱𤙖𤙖𤙖頗吒頗吒頗吒馺嚩訶若以淨器盛牛乳加持一華一擲於中滿二十一遍成驗復次觀門法以指拄額想􈁴唵字在中作赤色次拄心􈅼吽字在中作青色後拄足􄗁發􈁆吒字在中作潔白色想己身同本尊誦守護密言二十一遍隨意至處為界成護持魔眾不近欲眠為之夢想清淨此三字觀門亦通諸金剛部念誦時用