如是我聞一時婆伽梵在淨居天宮與大菩薩摩訶薩眾及無量淨居天子前後圍遶供養恭敬尊重讚歎瞻仰如來是時世尊正於眾中為諸大眾說陀羅尼無量妙法復為利益未來世中薄福諸眾生故便入三昧名曰演光於其頂上放無量種種光明其光旋環照無量無邊諸佛世界照已却來遶文殊師利童子便入於頂其光從頂入已文殊師利即入三昧名曰陀羅尼自在王入此三昧即從口中出無量種種色相光明其光出已便入金剛密迹主菩薩頂中爾時金剛密迹主菩薩即從座起偏袒右肩右膝著地向佛合掌恭敬頂禮瞻仰尊顏而白佛言世尊往昔為我說如是言我法滅後於贍部洲惡世之時文殊師利廣能利益無量眾生當作佛事惟願世尊為我分別演說於何處住復於何方而能行利益矜愍擁護諸眾生故願為說之爾時世尊告金剛密迹主菩薩言善男子乃能為諸有情發問於我善哉善哉汝今諦聽諦聽善思念之我今為汝分別演說是時金剛密迹主菩薩聞佛語已歡喜踊躍整理衣服一心受聽爾時世尊復告金剛密迹主菩薩言我滅度後於此贍部洲東北方有國名大振那其國中有山號曰五頂文殊師利童子遊行居住為諸眾生於中說法及有無量諸天龍神夜叉羅剎緊那羅摩睺羅伽人非人等圍遶供養恭敬於是世尊復告金剛密迹主言是文殊師利童子有如是等無量威德神通變化自在裝嚴廣能饒益一切有情成就圓滿福德之力不可思議復告金剛密迹主言文殊師利有陀羅尼最勝極祕密心真言并畫像及漫拏羅印法於後末世佛法滅時惡法增長諸災興起如此之時於當來世贍部洲中薄福少智諸眾生輩惡業增長五行失序陰陽交錯風雨不調惡星變怪天人修羅鬪戰竟起天人減少修羅增長種種諸災如此之時流行於世惡鬼下降變為女形與諸眾生作種種病所謂喉閉疔瘡疥癩腹痛瘧病或一日二日三日四日乃至七日一發或患風黃痰病或三病俱起頭痛瘡腫眼痛大小便痢諸雜等病其惡鬼神或變身為虫狼虎豹師子之身種種諸獸於世間中攝諸眾生噉諸精氣威失力衰如此之時贍部洲中無量眾生橫遭枉死縱有諸醫不能救療如此世時一日之間有三十尾末囉數是故金剛我今令汝轉與眾生說此陀羅尼法使展轉受持何以故此贍部洲所有眾生常發菩提大善願心我輩何日能得離此煩惱苦海無明愛獄是故令汝常教化廣為流布令於佛塔及三寶處發正信心修學善業勿起非法孝順父母尊重師長於諸賢善生奇特想恒以花香百味甘膳供養恭敬尊重讚嘆誦此最勝陀羅尼七日七夜每日授八關齋戒此諸陀羅尼亦須念誦爾時如來大悲愍念即說是廣深智雷音王如來陀羅尼曰曩謨尾補攞沒地儼鼻囉孽哩耳哆邏若野怛他誐哆野怛儞也他尾補攞孽耳帝尾補攞娑嚩㘑尾補攞喻儞勢阿曩攞細阿曩攞娑誐底孕誐帝娑嚩訶次說除一切障如來陀羅尼曩莫薩嚩儞嚩囉拏尾瑟劍毘儜哆他誐跢野怛儞也他係冥係冥係莽係娑嚩訶次說阿彌陀如來陀羅尼曩謨弭哆婆野怛他孽哆野怛儞也他阿蜜哩都納婆吠阿弭哆三婆吠阿弭哆尾訖囒帝娑嚩賀次說功德處如來陀羅尼曩謨虞拏迦囉野怛他孽哆野怛儞也他誐誐曩㘑誐誐曩三婆吠誐誐曩吉底羯㘑娑嚩賀次說遍覆香如來陀羅尼曩莫三滿多彥馱野怛他孽哆野怛儞也他三麼三銘娑嚩賀次說難勝行如來陀羅尼曩莫阿跛囉爾多尾訖囉麼麼孽爾多誐弭寗怛他孽跢野怛儞也他麼麼銘娑嚩賀次說除慢如來陀羅尼曩謨麼曩娑擔婆野怛他蘖哆野怛儞也他麼弩尾舜遞麼弩尾戎陀寧娑嚩賀次說斷一切障如來陀羅尼曩莫薩嚩沒馱冒地薩怛嚩南曩莫薩嚩寗嚩囉拏尾史劍毘抳怛他蘖哆夜囉賀帝三藐三母馱野怛儞也他濕吠帝迦囉陛入嚩里底曳娑嚩賀漸婆寧娑擔婆寧謨賀寧娑嚩賀報拏哩迦野娑嚩賀護銘達摩達摩進哆曳娑嚩賀達㘑尾達㘑迦羅尾孕迦嚕哆曳娑嚩賀扇帝詰寧儞嚩跛抳娑嚩賀杜嚕杜嚕尾杜嚕地曳娑嚩賀鉢納麼娑嚩㘑鉢納麼三婆吠抧迦㘑呬單迦哩曳娑嚩賀次說月光菩薩陀羅尼曩莫薩嚩沒馱冒地薩怛嚩南怛儞也他戰捺囉鉢囉陛戰娜曩主囉拏罽邏娑嚩底薩嚩沒馱地瑟耻跢拏謨儞帝娑嚩賀次說文殊師利菩薩陀羅尼曩謨阿哩夜曼祖室哩曳冒地薩怛嚩野怛儞也他惹曳惹曳若野臘吠惹野摩賀麼娑嚩賀次說觀自在菩薩陀羅尼曩謨阿哩夜縛路枳帝濕嚩囉野冒地薩怛嚩野怛儞也他誐誐曩滯誐誐曩三母蘖帝誐誐曩尾訖囒帝曀爾銘爾麼惹銘爾娑嚩賀次說普賢菩薩陀羅尼曩謨阿哩野三滿多跋捺囉野冒地薩怛嚩野怛儞也他係跋捺㘑摩賀跋捺㘑阿底跋捺㘑尾誐多囉惹細摩賀尾誐多囉惹細係縻嚩底羯麼嚩囉拏尾戍陀寗娑嚩賀次說彌勒菩薩陀羅尼曩謨阿哩野昧怛哩夜野冒地薩怛嚩野怛儞也他昧怛哩昧怛哩昧怛囉麼曩細娑嚩賀次說虛空藏菩薩陀羅尼曩莫阿哩野乞灑野麼多裔冒地薩怛嚩野怛儞也他阿乞灑裔普阿乞灑曳普阿乞灑野羯麼尾戍陀寗普娑嚩賀次說無盡意菩薩陀羅尼曩莫阿哩野乞灑野麼多裔冒地薩怛嚩野怛儞也他阿乞灑裔普阿乞灑曳普阿乞灑曳普阿乞灑野羯麼尾戍陀寗娑嚩賀次說維摩詰菩薩陀羅尼曩莫阿哩夜尾麼攞吉多曳󰂛地薩怛嚩野怛儞也他言底跢薩嚩爾乃囉底吉底哆薩嚩爾嚩日囉迦㘑嚩日囉婆吠嚩日囉陛娜迦㘑娑嚩賀次說除一切障菩薩陀羅尼曩莫薩嚩𩕳嚩囉拏尾瑟劍鼻抳󰂛地薩怛嚩野怛儞也他薩嚩嚩囉拏尾瑟劍鼻孃娑嚩賀馱覩尾迦孃娑嚩賀迷伽尾娑普吒泥娑嚩賀阿嚩止多迦曳娑嚩賀麼攞捺那埿娑嚩賀冒地孕誐娜娜埿娑嚩賀羯麼儞嚩比多迦曳娑嚩賀𪾼迦囉麼曳娑嚩賀庾誐佐曳娑嚩賀薩嚩沒馱毘色訖多曳娑嚩賀沒囉憾銘跛虞茶曳娑嚩賀薩嚩達摩鼻色訖多曳娑嚩賀薩嚩沒馱鼻瑟跓跢曳娑嚩賀𪾼迦失𠴊誐曳娑嚩賀阿失陵誐曳娑嚩賀阿步跢曳娑嚩賀阿三步跢曳娑嚩賀薩嚩耨軀鉢捨滿泥娑嚩賀次說月光童子陀羅尼曩莫戰捺囉鉢囉婆野矩麼囉步跢野怛儞也他鉢囉陛鉢囉婆嚩底達摩尾舜地婆靺覩銘娑嚩賀爾時佛告金剛密迹主菩薩言若有善男子善女人念誦此十八天陀羅尼者七日七夜彼人所有過去現世三業等罪乃至一切諸障悉皆消滅身心清淨所有世間風黃疾病及諸餘病患悉得除差一切鬼神布單那鬼顛狂鬼夜叉羅剎執鬼毘舍闍鬼拏枳儞鬼并噏人精氣諸餘一切鬼神常去此人十二由旬及飢荒疫病并他病風雷閃電霹靂之患不相損害若男子女人身有災厄當於宅內安置舍利塔并佛形像畫文殊師利童子像燒種種香沈水香白膠等香然燈散花上妙果瓜眾味珍羞每日供養七比丘食書寫受持讀誦此經依法修行勤心念誦遶塔行道所有諸患及餘災厄悉當除滅爾時世尊復告金剛密迹主菩薩言此文殊師利法藏中有真實法最殊勝法無有比法能為眾生作如意寶能令所在國土十善勤化若國王行十善者國王所作悉皆圓滿此八字大威德陀羅尼者乃往過去無量百千恒河沙諸佛所說為擁護一切行十善國王令得如意壽命長遠福德果報無比逾勝諸方兵甲悉皆休息國土安寧王之所有常得增長此陀羅尼能利益憐愍一切有情諸眾生故能斷三惡道能作一切安穩法如佛現在處世無異此是文殊師利菩薩身為利益眾生故現是身為呪神像能圓滿一切意樂等事若人能暫時聞憶念此陀羅尼即能滅四重五逆等罪何況常念誦之爾時世尊說此語已金剛菩薩復白佛言世尊向者如來所說八字大威德陀羅尼何者是唯願說之爾時世尊告金剛密迹主菩薩言汝今諦聽諦聽我當為汝說此八字名大威德祕密心陀羅尼如佛住世一無異也能與一切眾生於黑暗中作大明燈爾時如來即說陀羅尼曰曩莫阿跛哩弭跢庾枳孃曩尾𩕳失者野囉惹㮈囉野怛他蘖哆野曩謨曼租失哩曳矩麼羅步哆野怛儞也他唵惡尾囉吽佉佐𠸪於是世尊告金剛密迹主言是八字最勝大威德心真言者所住之處如佛在世無有異也能現諸佛種種神力不可思議亦能作大神通變化我今略讚此陀羅尼少分功能我若具說無量俱胝那庾多百千大劫說不可盡金剛密迹主此陀羅尼若男子女人不能辦作承事供養法者在家迫迮作種種家業但能憶持不忘依時念誦隨分不闕供養少多亦得成就除不至心不正信心不發大乘菩提之心興行誹謗於三寶所起不善心行諸惡業此等之人一切小法猶不成就況復大法能成就之爾時佛告金剛密迹主言若有善男子善女人能念誦此陀羅尼一遍即能自護兩遍能護同伴三遍即大擁護住十地菩薩不能越過何況諸小類眾生若誦四遍即得擁護合家大小五遍即能擁護一切眷屬六遍即能擁護一切城邑村坊等誦七遍即能擁護一切眾生若欲著衣裳時當加持七遍能除一切惡毒及諸災難若洗手面時當加持水七遍能令眾人生貴仰心所有諸惡鬼神見者悉當降伏一切諸人皆復敬重降彼惡心生歡喜心若人患身體支節疼痛加持煖水一百八遍洗浴即得除愈若每日早起以水一掬加持七遍飲之在身所有正報悉得消滅何況無災厄者及諸三業亦得消蕩并得壽命長遠若加持飲食七遍喫者一切諸毒不能為害若見惡人及見怨家當須念誦此真言所有怨家起惡心者當自降伏除攝瞋心慈心相向有恐怖處當至心念此真言即得除怖若欲臥時誦此真言一百八遍即得好夢知善惡事若有人患諸瘧病其持誦人視患瘧人面切誦八字真言一千八遍即得除愈若欲入陣時當以牛黃書此真言紙素上帶著身上一切刀杖弓箭鉾斧不能為害若入陣時畫文殊師利童子像及真言於象馬上置安軍前先引諸軍賊等不能為害自然退散其畫像作童子相貌乘騎金色孔雀諸賊見者悉皆退散若常念誦所有五逆四重等罪悉得消滅常得面覩文殊菩薩行住坐臥常須念誦憶持不忘每誦一百八遍勿令斷絕常得一切眾生歸伏若加持髮髻七遍一切眾生見者悉皆降伏惡人退散若能每日三時念誦一時一百八遍所作稱意所求如意諸願悉得隨心一切皆得圓滿具足得大富貴所行自在臨命終時得普門三昧及得親見文殊師利菩薩爾時佛告金剛密迹主菩薩言善男子此文殊師利陀羅尼若有國王王子妃后公主及諸官貴能書寫於宅中著者得大富貴所有諸災悉皆消滅所求諸願皆得圓滿常得善神圍遶加護不令鬼魔來相嬈惱爾時佛復告密迹主言此祕密陀羅尼不可思議諸佛威德亦不可思議爾時釋迦牟尼如來復告金剛密迹主言此八字祕密威德大陀羅尼復有畫像法利益一切諸修行十善國王者說若有善男子善女人持此陀羅尼用少功夫得大覆護復能擁護諸王子妃后宮人婇女百寮輔相及諸士女并之國士一切人民所有田宅如此之類悉皆安樂凡此畫像若有人但能所在處安置者於中有王賊水火刀兵劫賊及諸災難並得除息乃至非時疫病旱澇不調蟲霜損害咸當除滅常得依時龍王降雨苗稼豐熟國人康悅無諸災難爾時金剛密迹主菩薩摩訶薩白佛言世尊向者所說廣大畫像等法當云何作唯願說之爾時世尊告言善男子凡欲畫像先覓上妙細白疊次須簡擇日月吉宿良曜太白直次刻分吉祥時善然後畫像於清淨處以香湯掃灑取衢摩夷而塗其地懸諸幡蓋燒龍腦等香珍饌供養其疊須闊八肘長十二肘先於中畫釋迦牟尼佛坐七寶蓮華座如說法勢於佛右邊畫文殊師利如童子相貌頂戴寶冠項著瓔珞種種莊嚴身如欝金色面貌熙怡瞻仰如來次右邊畫觀自在菩薩次畫普賢菩薩虛空藏菩薩無盡意菩薩次於釋迦牟尼如來左邊畫彌勒菩薩次畫無垢稱菩薩次畫除一切障菩薩次畫月光童子次畫金剛藏菩薩已上菩薩等各於七寶蓮華座上皆須畫本形乃至手執並依本法畫之勿使漏脫復於釋迦如來上畫七佛所謂廣大智甚深雷音王如來除一切障如來阿彌陀如來功德處如來普香如來難勝勇雷音行如來心不動如來此七佛皆須次第畫之其身皆作金色各如說法相其畫像上兩角各畫一天仙頂戴花鬘各一手執花一手散花半身隱於雲中形貌端正種種七寶以為瓔珞莊飾其身其釋迦牟尼佛蓮華下畫二龍王一名難陀二名憂波難陀其二龍王並於無熱惱池中出半身以手托共執釋迦如來所坐蓮華莖作珍重用力勢其龍王並作人面頭上各畫七箇蛇頭頭皆白色身作人形種種雜寶以為嚴身皆仰瞻視目覩如來文殊師利下畫野漫德迦忿怒王仰觀文殊菩薩如授教勢彌勒菩薩下畫持明人以本相貌手執香爐𧿟跪而坐瞻視世尊如聽法勢畫像四邊散畫龍花及諸妙花下左邊畫梵天王魔醯首羅天四天王天次畫四箇阿素羅王次畫四箇執鬼神曜王右邊畫那羅延天帝釋天四天王天次畫四阿素羅王次畫四箇執神王已上各依本形貌皆須執持器仗不得差錯次畫九箇執神其身半隱合掌向佛觀如來相說此像已爾時如來便以讚頌而說偈言此妙畫像法最殊勝功德往昔諸如來廣讚不思議我今言少分說是不思議若有諸智者能起一念心依法畫此像獲福德無量供養生恭敬所有俱胝劫四重五逆等極深諸惡業念此像功力剎那即得滅世間中所有諸惡趣眾生不信有三寶常修破戒行謗毀諸佛法不懼一切罪墮於生死中住黑暗泥黎經於無量劫輪轉受諸苦若遇此畫像發起菩提心忻樂暫瞻視或少剎那頃情懷不散亂一心而觀仰此諸惡業輩一切皆當滅獲果福無量何況行善業能修清淨果復有妙相好具足菩薩行廣為諸有情善行勤精進尊重生恭敬過去所有佛及現在未來能於俱胝劫一心廣供養誦此陀羅尼及畫像之人彼等獲果報其福不可說恒河所有沙應得知其數此諸福德力不可知其數彼等沙數佛聲聞及緣覺并諸菩薩眾賢聖及八部勤供養多劫若覩此畫像其福過於彼若受持此經或當恭敬禮勸歎供養者及勸諸餘人乃至生隨喜常當不廢忘是人於諸法及諸陀羅尼決定皆成就縱使世真言并諸餘部法若於此像前一心不異念瞻仰生恭敬悉地無有疑爾時世尊復告金剛密迹主言此八字大威德陀羅尼法中有祕密最勝不可思議壇於諸法中最殊勝若有善男子善女人能依法受持讀誦書寫修行者現世成就一切吉祥諸事圓滿願不唐捐壽命延長眾人恭敬生愛重心命終生諸佛前若生天人中尊貴豪富大族家生爾時金剛密迹主菩薩復白佛言世尊向者所說於此法中有祕密漫拏羅法其事云何唯願如來為我廣及未來眾生依此修行出離塵勞爾時世尊告金剛密迹主菩薩言善哉善哉善男子汝今諦聽當為汝說若有善男子善女人等發敬重心欲作此漫拏羅法者先須簡擇殊勝清淨成就之地當於彼處深掘其地除去瓦礫沙石荊棘毛髮灰炭諸雜惡不淨等物然後方可量取其地滿於八肘或四肘作之取好淨土堅築令平取牛糞香等依法塗治其漫拏羅作三重界院皆須五色畫之令鮮好明淨勿使闇晦闊狹得所凡畫壇法一切先從東面起首畫五頂印次畫憂鉢羅花印次畫牙印次畫文殊童子面印次畫槊印此等印漫拏羅內東面畫之訖次畫蓮華印次畫憂鉢羅花印次畫幢印次幡印次傘蓋印次畫烏頭門次車輅印次白象次馬次峯牛次水牛次吉祥印次孔雀印次羖羊次白羊次人次童男其已上印等皆須門外次第分明畫之如是三重漫拏羅外外院更畫藥叉將東摩尼拔娜羅大將南布拏拔娜囉大將次畫尾嚕博乞叉微瑟囉嚩拏一切諸天神日月七星二十八宿及佛侍者訶哩底母神此漫拏羅法若為囉惹作者於宅內作之若欲求象即於象坊作之若欲求馬於馬坊作之若被毒蛇所螫於大池邊或知有龍處作之若患瘧病一日二日三日乃至七日當於所住村坊舍宅處近南作之若被鬼魅羅叉所著當於空室或尸陀林邊作之若毘舍闍鬼所著當於萆麻樹下作之若一切鬼神及諸執鬼所著當於死人室中或於新生孩子室中作之若被諸毒所害者當誦此八字真言加持水七遍與飲其毒即除若有畜生被疫病所著當於果樹下作之若欲得苗稼好者當於園苑中作之若有婦人患諸惡病或被鬼神迦樓羅乾達婆等噏嗍其身飲其精氣成諸病疹當於河邊或於山頂作之或著一切病及拏枳儞鬼於空閑淨處或有流水處作之此等法則當須日中或夜半作之欲除漫拏羅之時當誦前八字真言除之其漫拏羅內物當送水中散施或施貧兒即所求諸事並得圓滿爾時世尊即說偈言此大陀羅尼威力不可說若人常受持能除一切病所作諸餘事一切皆圓滿及得壽命長若得見此壇諸罪悉當滅若求世間樂富貴自在力或能厭世間欲求出生死超過於苦海學習菩提行摧伏諸魔軍若入此壇者必獲如是福此大祕密法為信法國王執政行平等當須廣為說若無信惡人假使得珍寶其價直大千或以三千界於中所有寶亦不得為說爾時釋迦牟尼佛復告金剛密迹主菩薩言此八字陀羅尼印名大精進能速圓滿一切意樂能增長一切吉祥事事成就金剛密迹主白佛言世尊其印云何唯願如來為我宣說爾時世尊告金剛密迹主言凡欲作印先須淨水洗手用白檀欝金龍腦沆水及諸上妙好香石上以水磨之相和以塗其手揩令入肉香潔然即廣發其願頂禮諸佛敬禮婆羅王佛娑禮捺囉囉惹敬禮開敷花王佛三矩蘇弭多敬禮寶幢佛羅怛曩計都敬禮阿彌陀佛阿弭跢婆野敬禮無量壽智佛阿弭跢庾抧孃曩敬禮山王佛勢禮㮈囉惹敬禮作日光佛儞崩迦囉敬禮極安隱佛蘇乞史麼敬禮善眼佛蘇寗怛囉敬禮法幢佛達麼計都敬禮光鬘佛不𡅏婆麼里此等諸佛最大殊勝及無量諸佛並當頂禮念誦了便結大精進手印其印合兩手八指反用叉皆在掌內以二大母指少屈相並押二頭指上此名大精進印其印是一切諸佛所說其真言是八字次說如意寶印以合兩手相叉竪二頭指少曲頭相柱其二大母指入掌內相叉右押左此名大精進如意寶印即說大精進如意寶真言曰唵帝祖入嚩羅薩嚩囉他娑陀迦悉地也悉地也進跢麼抳囉怛曩吽若誦此真言及結其印能廣作一切事業若欲莊嚴身上著衣之時加持衣七遍著之即得護身常得眾人恭敬若欲入陣戰鬪之時所有器仗並皆加持一千八遍隨身將入即得降伏其賊自然退散若欲降伏一切怨敵以真言加持衣著之即得降伏又法取珠珍或靺羯或金銀或諸雜寶以加持一百八遍刻作童子形安置幢上或安身上或於馬上將入軍陣三軍前行彼賊遙見自然降伏如是等法無量無邊不可稱數其二印者當須依教清潔持用得長命報能除一切病破一切魔及頻那夜迦及諸惡人亦不能作諸障難常得一切聖眾呪神現前所求意願疾得悉地常得一切諸佛菩薩與文殊師利童子冥加護助相逐作伴乃至不退轉地速證菩提爾時金剛藏菩薩偏袒右肩右膝著地合掌曲躬向釋迦如來作如是言善哉希有甚奇特如是大陀羅尼法藏今於贍部洲中廣行流通為諸國主及小王大臣并諸人民廣說利益世尊此陀羅尼有何功力能作何事若有善男子善女人能受持讀誦書寫思惟為他說獲何福德唯願如來為我宣說爾時世尊告金剛密迹主菩薩言若有善男子善女人及國王王子并一切有情聞此陀羅尼法要能受持讀誦書寫憶念或自作或勸他或生隨喜或能廣為他歎頌功德如此說聽之人決定速證阿耨多羅三藐三菩提於其中間不復退轉此陀羅尼所行之處當知文殊師利菩薩在於彼處流傳斯法及有菩薩聲聞緣覺苦行大仙并持明仙等及天龍夜叉乾闥婆阿修羅緊那羅摩呼洛伽人非人等於中止住常當圍遶讚嘆供養恭敬尊重此經密迹主此陀羅尼經名如來法藏若有善男子善女人受持讀誦書寫尊重讚歎及以種種香花塗香末香傘蓋幢幡鍾鼓螺磬種種諸雜微妙音聲歌詠讚唄及上妙衣供養恭敬者當知此人現世獲得十種果報何等為十所謂一者國中永不為他方怨賊來相侵嬈二者不為日月星辰二十八宿諸惡變怪而起災患三者不為國中有大災橫惡鬼神等而行疫障四者不為風火等難五者永不為一切怨家而得其便六者不為諸病所逼七者不為橫死著身八者不為非時卒風暴雨所損九者不為旱澇不調十者不為虎狼虫獸諸惡雜毒有所損害善男子此經若所在處及有人念誦處當獲如上十種果報爾時世尊為諸大眾重說偈言供養救世者此法藏最勝受持及讀誦此中文殊說彼等隨意滿大富貴饒財名稱遍十方圓滿福具足若人於此經取一真言誦即得不空果吉祥諸願滿若有諸國王統師欲鬪戰書此陀羅尼於頂上安置一心常憶念不為怨敵害一切諸刀杖亦不著其身若入軍陣中畫此文殊像乘騎孔雀上安置於旗上或使人執行諸賊遙望見自然當退散或以金銀等造作童子像種種妙莊嚴置之旗幡上將入戰陣中三軍前引行諸賊遙望見應時悉退散或悉失本心歸款自降伏人主人非人諸天仙等類夜叉及羅剎乾闥緊那羅布單與羯吒鬼母及龍神虫狼與虎豹師子諸象類一切惡毒等見之盡歸伏爾時世尊告金剛密迹主菩薩言善男子諸佛威德及諸菩薩神通變化如是威力不可思議此法寶藏亦不可思議是故金剛常須精勤恭敬憶念乃至國王人民百官苾芻苾芻尼烏波索迦烏波私迦并諸法師常須憶念深生難遇此陀羅尼法寶功德不可思議此法與一切眾生廣行流通從國至國乃至村坊有人住處遞相傳受於大眾中必須供養恭敬尊重為他演說及教他人展轉令人受持讀誦若能如是獲福無量說不可盡乃至他國聞有國王并善人愛樂大乘修行善事亦須往彼勸令依法受持書寫讀誦若擁護結界一切諸處亦須應用此陀羅尼若有法師受持讀誦此陀羅尼經者常須恭敬當如敬佛無有異意所須衣服臥具飲食湯藥乃至四事勿令乏少悉皆充足於法師處生大尊重珍敬之心當興廣大不思議意密迹主若有人聞此寶藏經不能受持讀誦書寫為他演說及不流傳使他人知復不恭敬供養持此陀羅尼法師亦不敬阿闍梨亦不能發無上菩提之心又復生疑不信之者如此人輩當獲大罪如犯四重五逆罪等無有異也一切諸佛及諸菩薩常當捨離難為救護密迹主於後末世若有善男子善女人誹謗是經及出麁語言此經非法非佛所說當知是人佛法中怨命終已後決定墮阿毘地獄一切諸佛菩薩悉當遠離爾時金剛密迹主菩薩摩訶薩聞佛說是陀羅尼法已即於佛前歡喜踊躍頂禮世尊以偈讚佛廣饒益有情說此最勝法亦為利益我亦利諸眾生令獲大安樂如來最勝尊稱歎諸佛德一切真言義能勤修行者希有未曾有說法利眾生我今當頂禮最勝大菩薩如教頂戴行爾時釋迦如來告金剛密迹主菩薩言善哉善哉汝今已能攝諸有情作大利益密迹主我今此法付囑文殊師利法王子手令後末世於贍部洲廣為有情宣傳流布爾時文殊師利童子即於佛前歡喜踊躍熙怡含笑而白佛言世尊今蒙如來於大眾中付囑於我我當受持世尊如來入涅槃後我於未來世令諸眾生依教受持廣行流布甞不斷絕於是世尊說是法時無量無邊諸眾生等聞此法故皆得離諸憂苦無量眾生發阿耨多羅三藐三菩提心爾時世尊說此經已文殊師利菩薩及金剛密迹主菩薩并諸天等龍神八部一切大眾同聲讚歎未曾有也頂禮佛足歡喜踊躍一心奉行