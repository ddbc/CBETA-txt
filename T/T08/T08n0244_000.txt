如是我聞一時世尊大毘盧遮那佛在他化自在天宮而彼天宮眾寶所成懸鈴瓔珞幢幡珠珍種種寶蓋如是莊嚴徧滿虛空是佛世尊安住諸佛金剛三昧智眾聖之尊戴諸佛冠受三界法王灌頂成就諸佛一切智智是最相應自在無礙具諸佛平等印善作種種事業盡諸眾生界圓滿一切願三界平等究竟法身攝諸如來金剛三業諸佛稱讚是大慈悲大毘盧遮那如來與八俱胝大菩薩俱其名曰金剛手菩薩摩訶薩觀自在菩薩摩訶薩虛空藏菩薩摩訶薩金剛拳菩薩摩訶薩妙吉祥菩薩摩訶薩同心生轉法輪菩薩摩訶薩誐誐那巘惹菩薩摩訶薩降諸魔菩薩摩訶薩如是諸大菩薩眾而共圍遶宣說一切清淨法門初中後善文義深遠純一無雜具足圓滿所謂妙樂清淨句是即菩提句貪欲清淨句是即菩提句親法清淨句是即菩提句一切富樂清淨句是即菩提句見清淨句是即菩提句愛樂清淨句是即菩提句染法清淨句是即菩提句莊嚴清淨句是即菩提句悅意清淨句是即菩提句明照清淨句是即菩提句身清淨句是即菩提句色清淨句是即菩提句聲清淨句是即菩提句香清淨句是即菩提句味清淨句是即菩提句觸清淨句是即菩提句所以者何諸法自性清淨亦復如是諸法自性清淨故般若波羅蜜多亦清淨佛告金剛手菩薩若人得聞此一切清淨法門般若波羅蜜多者是人即得銷除諸障謂煩惱障法障業障諸障道法悉皆銷滅設造地獄之業亦不復受所有苦惱於剎那頃滅盡無餘速能至於菩提道場若人受持讀誦記念思惟是人現世得一切法平等三摩地得一切法自在獲一切愛樂適悅歷十六大菩薩生而成正覺爾時世尊大毘盧遮那佛欲令宣說諸佛最上大乘三昧法金剛界等一切曼拏羅最上之法一切有情最勝法盡無盡調伏法一切義成就法金剛手大三昧法無量祕密眾妙法如是等法是般若波羅蜜多清淨法門爾時大毘盧遮那佛先現微笑左作高舉勢戲擲金剛杵復以金剛杵作鉤召勢安於本心說大樂不空金剛本心真理三昧明曰吽說此明時所有三界一切佛剎一切如來及諸菩薩悉皆悅樂鉤召入大毘盧遮那佛大曼拏羅中住佛三昧皆悉敬愛所有一切成就法皆令成就爾時世尊大毘盧遮那佛結大樂金剛印已即入一切如來祕密金剛三摩地從定出已告金剛手菩薩言汝今宣說曼拏羅法是時金剛手菩薩受佛旨已即入大祕密金剛三昧出生曼拏羅安想智印三摩地從定出已說大三昧真實之理金剛安想大曼拏羅法即說頌曰我今依佛旨略說曼拏羅三昧真實理金剛安想法四方與四隅寶裝四門樓尾提熾盛光曼拏羅周圍四隅門左右安置半月相種種寶嚴飾懸鈴珠瓔珞寶蓋及幢幡明鏡眾花鬘安外曼拏羅內置八輻輪分列八尊位中位金剛手是名金剛輪於此曼拏羅依法安尊像月色及月相熾盛光普照手持金剛杵而現高舉勢處於蓮華座周匝金剛圍熾盛光焰照持本尊心明想起曼拏羅乃至諸賢聖亦持本心明依金剛出生寶像及畫像安本尊周匝先於中尊前安金剛薩埵身相紅白色頂戴諸佛冠手執金剛杵現大鉤召勢於右邊安置枳里枳羅尊身色如大日眾寶嚴身相於後復安置念金剛大尊其身青白色手持摩竭幢於左邊安置金剛拳大尊身如紫金色二手金剛拳四隅安四尊執持花幖幟蓮鉢與佛頂外曼拏羅隅安禰嚩建拏四門各中間或像或幖幟內曼拏羅位安金剛手等盡彼金剛輪遍滿佛世尊復外曼拏羅安欲界天眾前置三界主謂釋梵自在依如是等儀作曼拏羅法復說入曼拏羅儀軌當依法選擇是大金剛阿闍梨入于道場夫阿闍梨者須善一切曼拏羅儀知一切三昧法於諸法相善能了知於諸軌儀悉能成就常自安想金剛手尊備受一切灌頂法通達一切智了種種供養事善知世出世間曼拏羅法已成諸密印結印皆成就設誤有過常在三昧所作現前不經師受而自了知一切供養如上諸相今略說之若金剛阿闍梨心所願求最上成就法現世皆得乃至菩薩及一切智智皆能成就所以者何是大阿闍梨觀想金剛手尊常在本心復從於心鉤召入曼拏羅安住三昧歡喜悅樂自圓滿已召入曼拏羅現身愛敬所作皆成時阿闍梨結金剛印已作金剛觀視常持誦心明作大曼拏羅成就法後結金剛嬉戲印持誦心明作頂禮相阿闍梨先須潔淨著紅色衣種種莊嚴作金剛合掌金剛舞勢手持香花安心入曼拏羅中又復作嬉戲相持誦心明然後以金剛視瞻仰於金剛手敷座而坐依法求金剛手成就是時金剛手作大歡喜而現瑞相眉間微動身遍紅色面門出大光明復現種種神通現神通已方現本身施最上成就從是已後日日得一切法成就是人若坐若行諸天不能見不受諸禁制具足諸成就獲一切富樂通達無上智如是等事是金剛手皆令成就然後自作供養作供養已以金剛灌頂法自受灌頂次當觀想求請金剛手菩薩金剛杵既求請已金剛手菩薩即現本身親授與之是阿闍梨持此金剛杵求諸最上成就於一剎那中皆悉獲得若自持金剛杵持誦作最上成就者經其六月方得成就然後亦受如前金剛灌頂即作供養隨意所求當依此儀應如是常持此大曼拏羅成就法又復宣說弟子入曼拏羅儀金剛智阿闍梨先須結妙樂金剛三昧印引弟子入曼拏羅而作禮敬有所願求應當思念求金剛手成就法當結大印而作成就見其祥瑞諸成就法皆令得成如是弟子入曼拏羅已所得成就與阿闍梨等無有異然後如前持金剛杵是名金剛弟子當得受印法諸佛三昧法入諸賢聖法是時持以種種供養出生諸天食等入曼拏羅中如是隨力而獻供養及獻戲鬘歌舞依法晝夜絕於睡眠志心專注求法成就起平等心發大誓願普為一切眾生令證菩提又復宣說金剛手成就法行人當從十五日起首於金剛手菩薩前結妙樂金剛印隨意結界以金剛語持誦一月而得精熟從是已後所作成就法皆得成就如金剛手真實之語時行人依法造󰌋像如曼拏羅儀當畫金剛手菩薩及八大菩薩行人於󰌋像前從十五日起首先結大印持誦精熟滿十五晝夜不解其印持誦相續心心不斷至明旦時金剛手菩薩現其本身作大笑容身如月色住行人前施所求願復說成就法當於󰌋內畫佛世尊及金剛手菩薩與八大菩薩周匝復畫諸佛如來還依前法持誦即得一切成就又復󰌋內以妙香畫金剛手菩薩行人於󰌋像前結印持誦一洛叉數得數滿已行人即成金剛薩埵又復如前儀式唯畫佛世尊持誦即得佛成就又復行人入曼拏羅持誦中間一切意願悉皆成就又復行人依法持誦本心明天人皆愛敬持誦數滿一洛叉已身得擁護加持白芥子與他作擁護法加持金剛杵而作旋轉即一切人皆得擁護又法作觀想如前曼拏羅想法結印現金剛視亦用芥子令一切魔眾皆被禁縛若不出息持誦者諸魔迷亂皆悉制伏若依金剛堅固法持誦者皆令鉤召若閉目持誦一切魔眾自然除滅若結金剛鏁印持誦一切魔眾皆悉印之若結金剛拏吉儞印持誦鉤召諸魔之心若速疾持誦魔眾皆怖畏若結金剛陪囉嚩印持誦即得一切義成若欲求大財寶者當結金剛瑜儗儞印若欲一切有情皆適悅者當作微妙音聲持誦即一切有情皆得適悅若求十方諸佛如來作忻樂愛敬者當結金剛箭印持誦心明若欲親愛堅固者當作堅固拳安本心持誦若欲解諸恚怒者當作高舉勢結印持誦若欲有情悅意者當作金剛拳安心持誦若欲去除昏闇者當面東以金剛輪旋轉若欲身安樂者當加持己身若欲現諸色像者當結金剛色相印若欲聞諸聲音者當加持金剛琴若欲聞諸妙香者當想於香加持若欲了最上味者當加持金剛杵若欲作入寤法者當用加持二手或撫掌或彈指若欲解除諸執曜者當結金剛沒訥誐囉印若欲令諸星曜作執持者當於頻那夜迦天像前作忿怒相高聲持誦若欲解諸虐病者當現金剛視若欲解諸毒者當用孔雀拂若欲解諸毒藥者當用甘露印若欲滅除諸惡魔者當現忿怒勢持誦相續不令間斷若欲解除諸鬼魅者當用金剛戲擲印若欲破諸邪印者當作忿怒勢若欲召集一切拏吉儞者當用金剛朅樁誐印若欲破母鬼及曼拏羅諸邪三昧呪法者當用金剛忿怒明王足下之塵若欲使諸鬼神作僕從者當於神祠中現大忿怒相持誦若欲降諸魔軍者當作金剛大忿怒相復現大笑相若欲破他軍者當加持金剛杵擲之若欲入軍陣求勝者當用金剛計覩印若欲作禁縛者當用加持衣服繫之若要解除當稱其名若欲破吠多拏鬼城者當用金剛畔惹󰍕印若欲解諸枷鏁者當用金剛卜羯娑印若欲出生火者當加持金剛日精寶若欲枯涸處令出水者當加持金剛月精寶若欲求種種飲食衣服等者當觀視虛空持誦一洛叉數若欲見諸佛如來遍虛空者當須憶念諸佛一心持誦若欲空中現文字相見三世事者當書阿字持誦一洛叉即見三世之事眼得見已意法所知亦復如是若持一洛叉加持於眼即能觀於三世色像若加持於耳即聞三世之聲若加持於鼻即能分別三世之香若加持於舌即善說三世之事若加持於意即能了別真實妙理若欲成就諸佛像及見希有事者當加持一洛叉數若欲見幻化事者當用孔雀拂若欲求一切受用之具者當往大自在天祠中持誦一洛叉數若欲見諸聖迹處者當用降三界之印若欲成就一切法者當用金剛智印若欲見五通仙者當用金剛定印若欲自身成就佛菩薩果位及四威儀中現種種事者當用金剛戲通印若欲覺悟諸天者當用金剛力印若欲降諸龍者當往龍潭中持誦若欲令諸夜叉為僕從者當用金剛旨印若欲令諸部多調伏者當以足蹋大自在天像現大忿怒勢持誦心明若欲止雷雹者當用金剛他嚩拏印若欲息除災火者當用顰眉菩薩印若欲降雨者當往龍潭中持誦若欲止雨者當用萎花於水中作護摩若欲起風雲者當畫龍形以香薰之若欲求晴者當用金剛虛空佛眼印若欲令枯涸處出泉水者當用究竟金剛龍印若欲出現伏藏者當用金剛朅𡫸多印若欲求諸伏藏者當用金剛義印若欲成就一切曼拏羅者當用金剛輪印若欲成就諸印法者當用大樂金剛三昧印若欲成就諸三昧法者當用妙樂金剛印若欲成就諸持明天者當用金剛印若欲成就金剛部菩薩者當用最上根本金剛印若欲成就諸菩薩者當用金剛心印若欲成就金剛菩薩者當用金剛大印若欲求成就諸佛者當用金剛智拳印如上諸法皆須以心明加持爾時大毘盧遮那佛復自說此般若波羅蜜多教諸佛菩提法門所謂金剛平等菩提故是即菩提金剛堅固義平等菩提故是即菩提第一義平等菩提故是即菩提自性清淨諸法平等菩提故是即菩提諸法無分別亦復如是此四法門若人聽聞受持讀誦所有諸障皆悉銷滅乃至道場證得阿耨多羅三藐三菩提是時世尊大毘盧遮那佛說此真理法門已復作智拳現大笑容說諸法平等心明曰阿說此心明中間所有諸佛如來悉皆雲集圍繞大毘盧遮那佛依金剛薩埵曼拏羅位次第而坐復有八大菩薩在外曼拏羅八方而坐現大笑容爾時大毘盧遮那佛入一切如來曼拏羅安想三摩地從定出已即說諸佛如來金剛真實理大曼拏羅法依前金剛薩埵曼拏羅儀當作外曼拏羅於此曼拏羅內畫金剛輪於其輪內畫眾色蓮於彼蓮上安佛世尊於世尊周圍復安八佛各坐日輪持金剛杵又復外曼拏羅四方四隅依法安置八大菩薩於其四門各安閼伽瓶其瓶須依法選擇滿盛香水以妙花果插於瓶內及以五寶五穀五藥等安於瓶中以上色繒帛蓋覆瓶上然後結諸佛金剛印獻於諸佛已方以其瓶置於四門時阿闍梨依法觀想己身同諸佛之身自謂我成金剛阿闍梨從是已後於諸佛教中得一切成就銷除諸障然後令其弟子入曼拏羅依法以金剛杵灌頂五處是名金剛灌頂即說此三昧誓頌曰汝受灌頂已當普為眾生增長諸佛法住於平等心然後隨其根性與四種幖幟當依法而作如是說此三昧曼拏羅已復說成就󰌋像法於其󰌋內畫大毘盧遮那佛光明照曜二手結諸佛智拳印餘佛菩薩皆依前曼拏羅儀畫然後於此󰌋前隨意作成就法悉得最上成就又說󰌋像法於其󰌋內唯畫大毘盧遮那佛於此󰌋前隨意持誦然後以二手結智拳印盡夜持誦即得般若波羅蜜多成就證菩薩位轉生即成正等正覺如上皆為已成就曼拏羅者作如是說若為未成就曼拏羅者今復說之若欲求受佛供養者當施一切樂若欲如菩薩受供養者當以妙華供養三寶并須持誦心明若欲求一切眾生作供養者當以慈心持誦若欲攝一切法者當持誦般若波羅蜜多四句之偈若欲降魔者當以堅固定心持誦若欲求諸佛灌頂者當捨己身莊嚴之具若欲具足諸法者當用金剛蓮觀視印若欲求諸佛羯磨成就法者當用諸金剛羯磨印若欲求成就諸佛者當用金剛智拳大印如上諸法皆須持誦心明爾時釋迦牟尼佛說一切法平等最勝攝般若波羅蜜多法門謂貪無性故瞋亦無性瞋無性故癡亦無性癡無性故諸法亦無性諸法無性故般若波羅蜜多亦無性若人於如是般若波羅蜜多法門聽聞受持讀誦記念者是人設造殺害三界一切眾生所有之業亦不復受不墮諸惡趣速證阿耨多羅三藐三菩提爾時金剛手菩薩聞佛說此真實理法門已即現顰眉利牙喜怒之相於蓮花上立如張弩勢結降三界印而說心明曰吽說此心明時三界諸天主及三界主乃至大自在天悉皆鉤召入於曼拏羅中以調伏法皆令調伏與作安慰令住三昧復現大忿怒相於是大自在天及三界天主并諸眷屬見金剛手菩薩作大忿怒相降伏三界皆悉驚怖發聲告言金剛手菩薩救護我等我等歸依於佛受佛聖旨安住三昧所有諸摩怛哩等見菩薩現忿怒相皆大驚怖苦惱迷悶彼邪明邪印咸皆破壞乃至宿曜執持及諸病苦一切毒藥皆令銷除是時諸摩怛哩等亦發聲告言金剛手菩薩救護我等從今已後歸依於佛願賜加被爾時金剛手菩薩現微笑相引諸天等入曼拏羅令住三昧以寶部法授與灌頂復以金剛部法授其灌頂令盡眾生界作大饒益事安外金剛部中是時金剛手菩薩化一明王作忿怒降三界相具種種莊嚴作大威猛利牙齩唇鬚髮赤豎執金剛杵鉤劍刀杖芻哩迦等是大明王依金剛手曼拏羅儀法而住彼諸天等安置於外曼拏羅此曼拏羅外安諸宿曜爾時金剛手菩薩即入一切如來大悲方便金剛三摩地從定出已說此降三界最勝安想金剛大曼拏羅儀法頌曰我今略說此最勝曼拏羅名降伏三界能調難調者依前說法儀畫外曼拏羅而於內輪中分列八尊位中安忿怒尊身如青蓮色具種種莊嚴顰眉出利牙作忿怒微笑立如張弩勢是降三界相而於兩足下左蹋自在天右蹋於天后熾盛光普照內畫八輻輪光明普照耀依前外壇儀畫外曼拏羅四門各安置大忿怒之相弓箭與劍輪是為四幖幟於外曼拏羅安諸曜幖幟種種上味食滿鉢為出生安置青色鈴并眾色幢幡是時阿闍梨當著青色衣而現忿怒相即結三昧印入於曼拏羅阿闍梨當須依法作佛事從是日已後諸天不能見能成壞一切得其諸最勝所有成就法皆令得成就是時引弟子入於曼拏羅當結金剛印授金剛灌頂即授金剛杵而施與誓願此金剛手杵能調難調者汝當常受持成就最上法施其誓願已出於曼拏羅說是頌已復說󰌋像法當依金剛曼拏羅儀畫金剛忿怒尊及畫大菩薩諸天與摩怛哩眾等是為最上成就󰌋像法然後於󰌋前依法供養敷座而坐結根本印持誦百千徧如是持誦所有世間出世間一切之法皆悉成就設復於法未得精熟但常持誦者是人能作敬愛鉤召入寤禁縛解除等種種之法復說諸成就法若欲破壞諸惡者當依金剛忿怒明王法若欲破諸邪印者當現忿怒顧視而持誦之若欲滅壞諸魔者當持金剛杵現大忿怒相持誦若欲作禁制者當現忿怒相持誦復以金剛杵打其方位若欲作諸離散者當依微妙金剛尾提󰍕尊法若欲鉤召諸惡宿曜者當現忿怒調伏相旋轉金剛杵若欲令他憎恚者當以鐵末作護摩法若欲發遣諸藥剎者當依大笑尊法持誦若欲降諸龍者當以金剛杵打於地面持誦若欲調伏諸天者當依金剛儞波多尊法持誦若欲鉤召諸天及降伏破壞者當依降三界尊法持誦若欲求毘沙門天王成就法者當以手按毘沙門天像而作忿怒相持誦若欲求增長天王成就法者當依金剛補嚕沙法持誦若欲成就欲天者當於欲天像前作忿怒相持誦若欲成就大梵天者當用妙樂金剛印若欲成就那羅延天者當用金剛輪鏁印若欲成就大自在天者當用金剛戍羅鏁印若欲成就諸魔怛哩眾者當依金剛眾囉剎法若欲破壞諸外道邪壇呪法等者當依金剛大忿怒畔惹那尊法若欲摧折一切山林乃至天祠者當現忿怒明王而顧視之若欲令復如故者當依金剛忿怒明王法若欲壞滅諸魔者當依金剛忿怒明王拳法若欲令生諸怖畏者當依金剛忿怒明王法現大惡相若欲壞滅他軍者當依金剛忿怒藥剎法若欲破散他軍者當依金剛忿怒囉剎法若欲破壞諸天者當用釘諸天像若成就天主者亦依此法若欲令三界驚怖者當用金剛鉢囉羅印若欲三界中勝者當依金剛忿怒明王法若欲令三界作入寤禁縛敬愛者當用金剛忿怒明王印若欲令三界作鉤召敬愛成就者當依大樂金剛忿怒明王法爾時世尊釋迦牟尼佛復說一切法平等觀自在智印般若波羅蜜多法門謂煩惱清淨故諸垢亦清淨一切垢清淨故一切罪亦清淨諸法清淨故一切眾生亦清淨一切智清淨故般若波羅蜜多亦清淨若人於此清淨法門受持讀誦記念思惟是人雖常處貪欲法中離諸煩惱譬如清淨蓮花不染諸垢當速得證阿耨多羅三藐三菩提爾時觀自在菩薩聞釋迦牟尼佛說此真實理清淨法門已即現微笑說此觀照諸法無染一切清淨法門眾色蓮花心明曰紇哩說此心明時出現一切如來皆如觀自在相手持蓮花咸依觀自在菩薩本曼拏羅儀安住是時觀自在菩薩即入觀照諸法智自在印三摩地從定出已說此調伏一切世間曼拏羅法若人作此大曼拏羅成就法者當於外曼拏羅中畫內曼拏羅四方四隅列八尊位依法具足於其中間畫紅色蓮花其花八葉於其花上畫觀自在菩薩於菩薩前畫大蓮色天如天魔相其色紅赤手持蓮花俱穌摩花并持弓箭右側畫大蓮忿怒自在天色相如大自在天於其後面畫大蓮黑天如那羅延天色相於左側畫大蓮娑婆主如梵天王色相東南隅畫大蓮持世天如持世天色相西南隅畫大蓮水天如大海龍王色相西北隅畫大蓮日天如大日天色相東北隅畫大蓮風天如風天色相又復外曼拏羅四隅畫四天像謂紇哩室哩儗提如是諸天皆以左手持蓮花右手持本幖幟於其四門各安幖幟一者悉帝哩尾屹囉賀二者薩哩嚩尾屹囉賀三者穌葛囉尾屹囉賀四者鉢訥摩尾屹囉賀如是畫曼拏羅已阿闍梨當令弟子著白衣以淨帛覆面即持妙花而結蓮花印引入於曼拏羅中令其弟子當至心鄭重以花散擲花所墮處即是本尊得本尊已依蓮花部灌頂之法當作灌頂然後誡其弟子曰汝觀諸法當如蓮花諸染煩惱清淨如此即說伽陀曰譬如妙色蓮處泥常清淨貪瞋癡本性無染亦如是所有一切法應如是觀察諸法本清淨當滅諸煩惱常在諸三昧成佛一切智證如是法已是名觀自在說是伽陀已又復告言從是已後汝身清淨所求成就皆隨意願乃至成佛如是弟子欲成就智曼拏羅者亦依󰌋像法皆得成就復說未精熟求成就法者若欲令悅樂一切人者當加持蓮花八千遍若欲滅散諸惡者當用大忿怒王蓮花印若欲令魔魅迷亂者當用大蓮花嚩囉賀印若欲淨諸煩惱者當用大蓮花觀想印若欲降雨者當畫龍形行人坐其龍上持誦一洛叉數若欲去除冥暗者當用大蓮花日光印若欲起風及止息者當用蓮花摩嚕多印爾時世尊釋迦牟尼佛復說一切如來灌頂出生智藏般若波羅蜜多教若施灌頂者獲證三界法王位若施珍財者獲滿一切願若施妙法者得諸法平等若施飲膳者得一切身口意快樂爾時虛空藏菩薩聞佛說此真理法門已現大笑容於自頂上結寶金剛灌頂鬘印結是印已說此一切灌頂三昧寶心明曰怛囕說此心明時出現一切灌頂義句等相如是出已依寶部曼拏羅儀現於菩薩像各處本位爾時虛空藏菩薩入一切灌頂寶金剛三摩地從定出已說圓滿一切願大摩尼寶三昧大曼拏羅若人成就此曼拏羅者當依外曼拏羅法畫內曼拏羅於其中間畫八角寶柱如八曼拏羅相寶鬘為嚴飾寶金剛作圍置種種莊嚴幢幡傘蓋等然後於曼拏羅中畫虛空藏菩薩乘車駕馬現大笑容身深紅色二手結灌頂印於菩薩前安諸如來及寶灌頂菩薩頂戴寶冠右側安持諸寶藏菩薩於後面復安持法寶藏菩薩左側安持諸飲膳菩薩於其四隅安供養菩薩寶蓋幢幡種種妙樂等於外曼拏羅四門四隅依法安置閼伽瓶及灌頂幖幟供養等如是畫曼拏羅已阿闍梨當結寶印依法引弟子入曼拏羅以寶灌頂法授與灌頂及印相幖幟等從是已後所求成就皆得圓滿如上所說引弟子入曼拏羅法儀其寶金剛部中所作成就法亦應如是若未精熟法欲受諸灌頂者當授寶金剛灌頂印若欲圓滿意願者當於日出時持誦若欲了諸法義智者當觀諸法清淨皆如虛空而持誦之若欲求種種上味者當想本身如虛空日誦千遍若欲圓滿大願者當執寶蓋持誦百千遍若欲求最勝者當用寶幢金剛印若欲求大名稱者日常持誦爾時釋迦牟尼佛得諸佛智印持諸佛智拳是諸佛究竟者復說一切如來智印安想金剛般若波羅蜜多教謂攝一切如來身印故即是一切如來身攝一切如來語印故即得一切法自在攝一切如來心印故即得一切三摩地攝一切如來金剛印故即得金剛三業最上成就若人於此法門聽聞受持記念思惟及為他宣說者是人得成就一切法通達一切智圓滿一切事乃至金剛三業得最上成就速證阿耨多羅三藐三菩提爾時金剛拳菩薩聞佛說此攝大三昧金剛印真實法已即現歡喜相即說一切堅固金剛印成就三昧心明曰惡說此心明時一切如來及諸眾會化如金剛薩埵皆結金剛薩埵印以諸佛如來最上成就印印之依金剛拳菩薩金剛三業及大印三昧等依此曼拏羅安住爾時金剛拳菩薩入一切如來智印三摩地從定出已說此一切印金剛三昧大曼拏羅法若人建此曼拏羅者依前曼拏羅儀法畫外曼拏羅於此中間畫八輻輪於其輪中分列八位於中位安金剛拳菩薩現歡喜相結三昧拳印於此菩薩前安最上金剛身菩薩手持金剛杵於金剛拳菩薩右安金剛舌菩薩於金剛拳菩薩後面安金剛定菩薩手持金剛杵於金剛拳菩薩左安最上金剛菩薩持金剛杵復於曼拏羅東南隅安印拳菩薩西南隅安義拳菩薩西北隅安智拳菩薩東北隅安羯磨拳菩薩如是菩薩皆結本印及持自幖幟復於四門安金剛香等四菩薩如是畫曼拏羅已設復有人未成就此法者入此中已得具一切印成就阿闍梨從是已後決定得一切法成就速證阿耨多羅三藐三菩提若阿闍梨當傳授弟子者即結金剛拳印引弟子入曼拏羅中以金剛灌頂法當授灌頂授灌頂已為說伽陀曰金剛身口意當觀如影像諸印亦如是此名三昧誓如上所說弟子入曼拏羅儀所有此部印相及成就曼拏羅法皆亦如是復為未精熟者說成就法若欲成就諸印相者當結金剛拳安心持誦又復欲成一切印者當結大金剛拳印若欲得一切眾生愛敬者當結金剛大樂拳印若欲降諸眾生者當結金剛大拳印若欲成就一切三昧者當結金剛吒枳印若欲禁縛諸惡者當結金剛縛印若欲禁縛一切者當結金剛索印若欲令昝婆那者當結金剛隸波拳印若欲令卑拏那者當結金剛縛拳印若欲滅壞諸惡者當結金剛忿怒拳印若欲跋叉那者當結金剛藥剎拳印若欲破壞諸魔者當結金剛𡫸卑拏那拳印若欲開通一切者當用金剛鏁拳印若欲令一切入寤者當結金剛阿吠舍拳印若欲令作𡫸哩爹者當結金剛𡫸哩爹拳印若欲令一切語言者當結金剛語拳印若欲禁伏一切者當結金剛定拳印若欲令他軍母枳羯囉那者當結大金剛語拳印若欲解諸邪印者當結金剛解脫拳印若欲解諸拏吉儞印者當結降三界金剛拳印若欲破諸惡印者亦結降三界金剛拳印若欲禁制諸印者當結金剛散提拳印若欲令一切印堅固如金剛者當結金剛拳印若欲令印一切者當結金剛摩怛哩拳印若欲摧破諸魔者當結妙金剛拳印若欲破諸惡者當結大惡忿怒金剛拳印若欲入水行住者當結金剛禁拳印若欲現種種色像者當結眾羯磨金剛拳印若欲求隱身法者當結不可見金剛拳印若欲成一切行住所作事者當結虛空金剛拳印若欲騰空自在者當結金剛縛拳印若欲成就持明天者當結金剛劍拳印若欲成就諸如來供養者當結金剛羯磨拳印若欲通達一切智者當結金剛智拳印若欲成一切義者當結金剛義拳印若欲求成一切印主者當結金剛拳印若欲成就一切事者當結諸金剛拳印若欲成就一切曼拏羅者當結金剛手拳印若欲令說三世事者當結金剛舌拳印若欲成就金剛手者當結金剛高舉印若欲求成就佛者當結諸佛金剛拳印爾時釋迦牟尼佛復說諸法無性轉字輪般若波羅蜜多教所謂諸法空無自性故諸法無相以無相故生一切法諸法無願故從無願生一切法諸法自性清淨故般若波羅蜜多清淨爾時妙吉祥菩薩聞佛說此真理法門已即現笑容以智慧劍表示諸佛說此最上般若波羅蜜多心明曰阿說此心明時一切如來皆悉雲集依前曼拏羅儀安住爾時妙吉祥菩薩入一切法自性無性劍三摩地從定出已說轉字輪三昧曼拏羅法若建此曼拏羅者當於外曼拏羅中依法畫八輻輪於此輪圍中次第書心明後四方四隅分列八位於其中位安妙吉祥菩薩如童子相身色瑩淨猶如虛空有其四臂以智慧劍作表示法光明普照於菩薩外安諸佛如來四隅依法安四般若波羅蜜多經四門安四幖幟謂劍爍吉帝寶鉢經然後阿闍梨結劍印或經印依法引弟子入曼拏羅中授與智劍而作灌頂作灌頂已為說法誓頌曰汝當受智劍等般若真理觀佛如虛空所表示速成護持於佛法廣度諸眾生以劍斷業障令永盡無餘說此頌已又復告言由是妙法令汝成就般若波羅蜜多速證阿耨多羅三藐三菩提若欲成就法曼拏羅者亦如前儀復說成就法若欲證空三摩地者當觀諸法如虛空故若欲證無相三摩地者當觀諸法皆無相故若欲證無願三摩地者當觀諸法皆無願故若欲證自性清淨智法者當觀想般若波羅蜜多理趣故若欲斷一切煩惱者當觀想正法故若欲得一切文字真實智者當觀想無性法故若欲於一切處不著文字觀法身者當依摩字等自性觀想於空故若欲證諸佛菩提者當結金剛劍印爾時釋迦牟尼佛復說攝一切如來輪入大輪中般若波羅蜜多教所謂入金剛平等故是即入一切如來輪入義平等故是即入大菩薩輪入法平等故是即入妙法輪入一切平等故是即入一切輪爾時同心生轉法輪菩薩摩訶薩聞佛說此真理法門已即現笑容而說轉金剛輪入一切金剛三昧心明曰吽說此心明時所有一切如來及三界一切有情皆悉雲集曼拏羅中復從菩薩心出生一切曼拏羅三昧是時諸佛菩薩依法安住爾時同心生轉法輪菩薩入一切輪印三摩地從定出已說此入一切三昧輪大曼拏羅法建是曼拏羅者當於外曼拏羅中畫金剛輪於其輪中畫同心生轉法輪菩薩所有諸佛如來及金剛手等諸菩薩眾亦依前曼拏羅儀畫其曼拏羅四隅畫金剛部四大菩薩謂金剛薩埵菩薩金剛忿怒明王菩薩觀自在菩薩虛空藏菩薩於四門畫四幖幟如是畫曼拏羅已然後阿闍梨依法結金剛輪印引弟子入曼拏羅授以金剛輪令受灌頂傳與四種曼拏羅及本部所有三昧等法弟子儀法既爾金剛輪曼拏羅所作成就亦應如是復說成就法欲入一切曼拏羅者當結金剛輪印安於面門若欲入大曼拏羅者當結大輪印若欲入諸印曼拏羅者當結一切如來金剛印若欲入三昧曼拏羅者當結大三昧輪印若欲入羯磨曼拏羅者當結諸金剛輪印又復作敬愛法降伏法印法破壞法入一切處法供養法調伏諸惡法等皆結八大菩薩印或結輪印爾時釋迦牟尼佛復說最上供養般若波羅蜜多教所謂發生菩提心故是即一切如來廣大供養救度一切眾生界故是即一切如來廣大供養攝一切法故是即一切如來廣大供養若人於般若波羅蜜多教書持讀誦記念思惟者是即一切如來廣大供養爾時誐誐那巘惹菩薩聞佛說此真實法門已即現微笑說此一切羯磨不空三昧心明曰唵說此心明時所有一切供養遍滿虛空界復從空中化菩薩相還於誐誐那巘惹菩薩前依曼拏羅而住爾時誐誐那巘惹菩薩入一切供養安想三摩地從定出已即說最上羯磨金剛不空三昧曼拏羅作是法者當於外曼拏羅中間畫八角寶柱於此中間畫誐誐那巘惹菩薩身如月色現微笑容手持器仗又復依法畫諸菩薩謂金剛手菩薩觀自在菩薩等八大菩薩各具本相印法具足復於四隅畫四供養菩薩四門畫四幖幟及種種寶具如是畫已阿闍梨當結羯磨金剛印依法引弟子入曼拏羅中以眾羯磨金剛灌頂法當授灌頂授灌頂已作四種供養一者身業禮拜二者語業稱讚真實妙理三者意業觀想法界之內皆成供養四者手結金剛印是名弟子入羯磨曼拏羅儀軌復說成就法若欲以菩提心供養者當觀想心金剛故若欲以三摩地供養者當觀想諸法清淨故若欲以灌頂供養者當觀想眾羯磨金剛故若欲以印供養者當觀想眾金剛故若欲以虛空供養者當以阿字觀想故若欲供養一切曼拏羅者當以眾金剛輪觀想故若欲以一切具供養者當以眾金剛觀想故若欲調伏諸惡成供養者當現忿怒相加持以花擲之爾時釋迦牟尼佛能調難調者作大智拳印復說調伏一切有情藏般若波羅蜜多教所謂一切有情平等故是即忿怒平等一切有情調伏故是即忿怒調伏一切有情依法故是即忿怒依法一切有情自性堅固故是即忿怒自性堅固所以者何如是一切調伏是即菩提故爾時降諸魔金剛藥剎菩薩聞佛說此調伏法門已即現笑容復現金剛藥剎相結金剛利牙印即說金剛忿怒大歡喜心明曰郝說此心明時所有諸惡皆悉調伏一切有情從菩薩心出依曼拏羅儀住爾時金剛藥剎菩薩入一切方便調伏忿怒金剛三摩地從定出已說此調伏諸惡安想金剛藥剎曼拏羅法若成就此法者當依前外曼拏羅儀畫曼拏羅於其中間以五色畫四方曼拏羅四門四隅畫八寶柱光焰熾盛於曼拏羅中依法畫金剛藥剎菩薩身大青色作大怖畏復大笑相利牙外出光明照耀於菩薩周匝畫金剛藥剎眾亦現大惡相及畫金剛部眾幖幟復於外曼拏羅隅畫金剛利牙印於其四門各畫金剛幖幟如是畫已阿闍梨結金剛利牙印或大笑印依法引弟子入曼拏羅當以金剛利牙灌頂法授其灌頂授灌頂已阿闍梨即作金剛藥剎勢以金剛杵打之即時金剛藥剎畫像作大笑聲若見此瑞相時阿闍梨定知得成金剛手菩薩大藥剎主阿闍梨即作成就法依法結印持誦獻種種供養及讀誦般若波羅蜜多教如是依法作供養已出於曼拏羅復說成就法如金剛手菩薩曼拏羅儀所作成就法亦應如是若欲調伏諸惡者當結金剛利牙印若欲調伏一切有情者當作忿怒勢現大笑聲持誦心明若欲印於一切者當結金剛拳印若欲破壞諸惡者當作彼形加持已即能破壞若欲破諸邪壇者當手持金剛杵入其壇中若欲壞彼供養者當現忿怒勢持誦若欲驚怖諸惡者當以陪囉嚩目顧視之爾時釋迦牟尼佛復說一切法最上般若波羅蜜多教所謂一切行平等故是即般若波羅蜜多行平等一切義平等故是即般若波羅蜜多義平等一切法平等故是即般若波羅蜜多法平等成就一切事業故是即般若波羅蜜多事業成就爾時金剛手菩薩聞佛說此真實法門已即入一切佛菩薩不空曼拏羅安想三摩地從定出已說此一切不空三昧心明曰吽說此心明時所有一切如來諸曼拏羅法從心而出依於大三昧真實理大曼拏羅住是時金剛手菩薩頭面禮世尊足復說大三昧曼拏羅法儀若欲成就此法者當畫大曼拏羅內分列八位安降三界尊等諸菩薩如是畫已然後依法獻諸供養此名三昧曼拏羅法金剛手菩薩又復宣說一切三昧金剛安想大曼拏羅儀法當畫外曼拏羅已於此中間畫金剛輪分列八位依法安諸尊像復於外曼拏羅四隅依法安金剛部諸菩薩四門各安本部幖幟如是畫已然後依大三昧法獻種種供養爾時釋迦牟尼佛復說安樂一切有情般若波羅蜜多教所謂一切有情如來藏故是即普賢菩薩一切有情金剛藏故是即金剛藏灌頂一切有情法藏故是即轉一切語輪一切有情事業藏故是即成一切事爾時外金剛部眾聞佛說此真理法門已俱發大聲即說此金剛大自在心明曰訥哩說此心明已復說曼拏羅法儀當依本法畫大曼拏羅四方四門四隅分量圓滿於其中間依法畫大自在天外四方四隅畫八會主謂東方摩賀哥羅南方難禰計說囉西方摩賀健吒北方乃哩爹說囉東南隅嚕捺囉葛波羅西南隅贊尼說囉西北隅朅樁誐播尼東北隅仵割囉拏復於東門畫難提說囉南門畫捫尼說囉西門畫健吒葛囉拏北門畫摩賀勞捺囉於此外畫諸部多眾如是畫曼拏羅已阿闍梨當灌沐著新淨衣入曼拏羅獻種種供養手持三叉持誦心明然後依法引弟子入曼拏羅授與三叉為說三昧法頌曰汝持此幖幟當利益眾生諸欲中自在所作皆成就說是頌已阿闍梨即以智印及出生供養等法授其弟子從是已後弟子當離諸怖畏獲本部中一切成就得大富貴獲諸適悅安隱快樂是時外金剛部眾說此摩呬說囉天三叉曼拏羅已復有諸摩怛哩眾各以頭面禮釋迦牟尼佛足異口同音即說鉤召一切成就三昧心明曰毘踰說此心明已復說曼拏羅法當畫四方曼拏羅四門四隅依法列諸分位於其中間畫摩賀哥羅主如作舞勢於其像外四方四隅畫八摩怛哩所謂東方勞捺哩手持三叉南方沒囉吽彌手持數珠西方吠瑟弩尾手持輪北方憍摩哩手持鈴東南隅哥哩手持刀西南隅摩賀哥哩手持芻哩西北隅薄叉尼手持能瑟吒囉東北隅囉剎細手持朅樁誐復於外曼拏羅四隅畫四嚕捺囉拏吉儞所謂東南隅室嚩西南隅毘嚕尼西北隅贊尼東北隅跋焬葛哩復於四門畫四幖幟謂東門鉢訥摩婆惹那南門遏悉帝商羯羅西門屹哩特囉北門尾囉攞如是畫曼拏羅已阿闍梨當沐浴香潔著新淨衣入曼拏羅依法獻諸供養即結室嚩訥帝印持誦心明時若聞毘踰字大聲即是諸賢聖皆已雲集阿闍梨即解前印復結摩賀哥羅三昧印即令弟子手持妙花淨帛覆面當引入曼拏羅中阿闍梨近弟子前高呼毘踰字之聲是時弟子即生警悟遂將花散擲花所墮處即是本尊得本尊已除其覆面之帛令徧觀視於曼拏羅即獻香花而伸供養阿闍梨然後傳授與本尊心明印相幖幟等法復為說三昧誓曰當審諸眾生勿妄傳心明精進者成就壞法者除滅違是三昧者須臾即破毀說此頌已然後依法以飲食伎樂等而獻供養如是法事畢已當出曼拏羅是時諸摩怛哩眾說此一切成就諸印曼拏羅已復有摩度迦囉眾即於佛前頭面禮世尊足異口同聲說自心明曰莎說此心明已復說曼拏羅法當畫外曼拏羅四方四門於其中間復畫半月相曼拏羅於此曼拏羅內畫摩度迦囉三尊之像各現喜怒相身被甲冑手持器仗復以種種莊嚴處師子座光明熾盛於其四門畫四會主一悉馱沒哩提二摩賀剎怛囉三贊拏嚕沙屹囉四摩囉拏於四門外依法安置鈴幢幡閼伽瓶等復置飲食香花伎樂種種供養如是安布已阿闍梨入於曼拏羅中依法獻諸供養禮拜復以梵音而伸讚曰底哩路哥悉底哩婆嚩悉底哩野屹哩野悉底哩野播野悉底哩野摩呬悉底哩馱仵必都婆誐鑁悉󰇄薩哩嚩悉提數𡫸爹舍阿闍梨作是讚已依法引弟子入曼拏羅中授與三昧印法等即為說誓頌曰越此三昧者如殺父母罪當墮惡趣中無由得解脫常近善知識遠離諸惡者精進求成就勿妄傳心明說此頌已弟子以飲食香花伎樂等而獻供養作供養畢從是已後所作成就是時摩度迦囉眾說此曼拏羅法已復有四賢聖異口同聲說自心明曰薩鑁說此心明已復說曼拏羅成就法當畫曼拏羅圓滿如月輪分其四門列於四位畫彼四賢聖東位囉帝其身紅色手持弓箭南位摩囉尼其身黑色手持利劍及契吒哥西位嚩囉呬其身金色手持寶藏北位悉提迦尸其身白色手持拶沙迦及刀於其四門各畫幖幟如是畫已阿闍梨右手執鈴左手持朅樁誐入於曼拏羅持誦心明當獻飲食香花伎樂等種種供養即得所求成就獲如意事受諸供養感大富貴乃至所作敬愛成壞之法及取伏藏等皆悉獲得其弟子入曼拏羅儀法亦應如是爾時釋迦牟尼佛復說無量無邊不可盡如來真實之義諸法平等金剛般若波羅蜜多教所謂般若波羅蜜多無量無邊故一切如來亦無量無邊般若波羅蜜多無量無邊故一切法自性堅固亦無量無邊般若波羅蜜多無二故諸法亦無二般若波羅蜜多究竟故一切事業亦究竟若人於此法門聽聞受持讀誦記念者是人所修諸佛菩薩行願未圓滿者即得圓滿諸業障累滅盡無餘即證如來正等菩提是時釋迦牟尼佛說是法時一切如來皆悉雲集為欲顯發此正法不空願力作成就故咸皆稱讚金剛手菩薩而說頌曰善哉金剛手善哉大樂尊善哉大乘理善哉大智者常住金剛界能說此大教諸佛真實法善調諸有情最上大教王若能受持者諸天不能見諸魔所稱讚獲最上成就乃至佛菩薩如佛真實語不久咸成就諸佛稱讚已金剛手菩薩即生大歡喜爾時世尊大毘盧遮那佛復說一切法無性大樂金剛不空三昧決定般若波羅蜜多教最上根本無性法門所謂最上大樂成就故是即諸菩薩最上大樂成就諸菩薩最上大樂成就故是即一切如來最上菩提成就一切如來最上菩提成就故是即諸菩薩摩訶薩降伏眾魔最上成就諸菩薩摩訶薩降魔成就故是即三界主最上成就三界主最上成就故是即盡無盡眾生界清淨如是眾生界清淨故菩薩常處輪迴發大精進於無盡眾生界作大救護令得安樂最上成就是時世尊大毘盧遮那佛復說頌曰菩薩無數劫處在輪迴中皆為利眾生令證寂靜地智慧方便力發起真實智了諸法清淨諸有亦清淨貪欲使調伏所造業無性彼既清淨故三有自調伏譬如妙色蓮清淨性無染智者亦如是妄想不能染貪欲清淨故諸法亦清淨諸佛真實智具聖財富樂為三界中主堅固利眾生爾時世尊說此頌已復告金剛手菩薩言若人聞此最上根本般若波羅蜜多正法已常於清旦時能讀誦受持思惟者是人即獲一切適悅快樂見世得大樂金剛三昧最上成就又復得一切如來金剛祕密最上成就乃至諸大菩薩法皆得成就亦復圓證此大樂金剛不空三昧根本一切如來般若波羅蜜多法門爾時金剛手菩薩聞佛說此真理法門已即現笑容作大自在相擲金剛杵如鉤召勢安于本心即說此大祕密最上成就大樂金剛不空三昧等一切儀軌及滅諸障法降伏諸魔法敬愛成就法最上成就大祕密法如是無性最上根本大教王是一切法中最勝無比大自在法是時金剛手菩薩復說頌曰此大安樂天是聖曼拏羅安住若虛空金剛寶常照嚴淨而無垢四方與四門具四禰踰賀尾提殊妙相諸天等恭敬微妙寶莊嚴具足半月相金剛普照耀懸種種寶鈴珠纓與明鏡光照無窮盡種種妙花鬘幢幡并傘蓋大樂金剛等諸菩薩稱讚是諸佛境界金剛眾所居號摩尼勝寶於此寶宮中大樂而安住薩埵性清淨是金剛大樂即是普賢身金剛手大主常住三摩地決定金剛性如是眾方便勤行菩薩道為利眾生故號金剛薩埵亦名降魔主亦名一切智是金剛贊拏亦名金剛手亦名如來部亦名金剛部蓮花及寶部大樂羯磨部亦名諸解脫了三時無礙亦號三有尊亦為勝三世三界中最勝一切處為最具聖財堅固心所願所行諸作皆如是從初大菩薩施根本大樂處妙蓮花上跏趺坐三昧即現勇猛勢戲擲金剛杵眾賢聖圍遶成就大樂故清淨諸煩惱調伏有情界一切法圓滿最上尊三昧諸佛所護持印法清淨故成金剛薩埵行諸大方便大福所增長攝平等智印最上大心明是為大福聚阿闍梨所行亦復皆如是所作諸成就決定皆獲得最上大樂法金剛大祕密堅固三昧法能成一切事一切義亦然無初無後故是名為根本如心之所欲隨諸境界生皆受而不著歸於勝義智即諸佛境界圓融法性故爾時金剛手菩薩說是頌已即說自心明曰吽說此心明時所有一切諸佛及諸菩薩摩訶薩諸明王等於剎那時皆悉雲集徧滿三界俱發聲言金剛手菩薩云何世間得成就法是時金剛手菩薩即說明曰嚩日囉特哩俱此即世間得自成就善能成壞一切事業說此明已又說頌曰離欲調世間未為清淨法云何清淨法謂大欲大樂是時諸如來及諸明王等聞菩薩語已俱發聲告言汝善設方便菩提心為主是究竟清淨真調伏之法菩薩無數劫常處輪迴中為利益眾生令證寂靜地若起諸分別菩提是三有菩薩饒益故說金剛大樂盡法界邊際是大曼拏羅初後而相應以金剛三昧依法作成就由是諸如來求成於大樂諸欲清淨故勸請金剛手說大欲大樂此大心明王能成大妙樂於是金剛手復白諸如來我今說大樂金剛曼拏羅阿闍梨先須受三種三昧然結金剛印持金剛鈴杵入其三摩地安想曼拏羅三種三昧印當用作成就一切成就中最勝成就法當振金剛鈴警發諸賢聖設或於儀軌悞有所違缺不生諸過咎皆悉得圓滿作是曼拏羅依法得成就以香花伎樂隨意而供養此最上根本徧無量無邊無上無與等盡諸虛空界悉化微妙字前後際究竟諸佛所出生不增亦不減一切平等故無中亦無邊離相如虛空離中邊相已是為作成就建想曼拏羅盡法界為量法線作絣界內生眾色蓮四方與四門寶莊四樓閣具四禰踰賀尾提殊妙相四隅并四門四禰踰賀側安置半月相及安種種寶四方表四智四門四念處樓閣四禪定尾提為定門金剛柱總持所有眾寶飾表圓滿諸願羯磨杵表示諸佛之律儀寶鈴幢幡蓋為諸妙法藏明鏡大圓智妙花七覺支珠瓔及花鬘是成就心明如是表諸法大樂曼拏羅依法而建立最上解脫門根本無性法一切處平等復外曼拏羅內分八尊位表其八解脫發起菩提心轉此最勝輪善施諸成就法線絣界道想畫金剛輪眾色蓮花中安想金剛手或安本心明或置本幖幟或安諸寶像雕鏤或畫像五色光晃耀如是安布已即時阿闍梨潔淨莊嚴身入於曼拏羅而結跏趺坐手執金剛杵現大高猛勢然以本心明安置金剛手而彼心明曰唵穌囉多薩怛鑁復以四菩薩圍遶金剛手前大樂菩薩身徧深紅色持金剛器仗金剛手之右枳哩枳羅尊二手結智印金剛手之後安念金剛尊手持摩竭幢金剛手之左安欲自在尊手作金剛拳如是四菩薩以心明安置而彼心明曰𠺁嚩日囉嚩日囉涅哩瑟致娑野計末吒吽嚩日囉枳里枳里吽鑁嚩日哩尼三摩囉囉吒呼嚩日囉哥彌說哩怛囕於四隅安置四供養菩薩妙樂與大樂佛眼及吉祥手持四供養謂香花燈塗如是四菩薩以心明安置而彼心明曰呬嚩日囉囉底摩賀囉多嚩日哩呼唵嚩日囉路左儞摩賀室哩嚩日哩係外四隅復安戲鬘及歌舞如是四菩薩以心明安置而彼心明曰係囉底嚩日囉尾邏洗儞怛囉吒係囉底嚩日囉賀細郝郝係囉底嚩日囉儗帝帝帝係囉底嚩日囉儞哩帝吠波吠波四門安四尊謂鉤索鏁鈴如是四菩薩以心明安置而彼心明曰嚩日朗酤室𠺁嚩日囉播尸吽嚩日囉商葛梨鑁嚩日囉健致呼如是最上尊依法而現前由是金剛眾獲大成就法如是安布賢聖位已然後阿闍梨入曼拏羅依法以明召請金剛部諸賢聖眾召請明曰𠺁吽鑁呼鉢囉嚩哩多煬召請賢聖已復以大明請召本尊明曰吽摩賀穌珂嚩日囉薩埵野呬尸竭囉摩賀穌珂嚩日囉阿目伽三摩野摩耨播攞野鉢囉沒󰇄鉢囉沒󰇄穌囉多薩怛鑁阿耨囉訖都彌婆嚩穌都輸彌婆嚩穌補輸彌婆嚩那那儞禰達那薩埵薩哩嚩悉提彌鉢囉野蹉莎薩埵摩訖哩設鉢囉吠舍三摩曳哩嚩特嚩嚩尸葛嚕彌壹昧哩母捺囉鉢乃𠺁吽鑁呼此大明召請本尊降曼拏羅已是時本尊即施歡喜而現祥瑞及希有事金剛阿闍梨先獻閼伽淨水後作金剛合掌獻眾妙花復以寶鈴及紅色幢幡如是獻已置於四隅又復依法獻五閼伽瓶盛五寶五藥五穀插妙花果以明加持香水充滿其瓶獻已即置四隅唯以一瓶置本尊前說此加持香水大樂金剛不空三昧明曰唵摩賀穌珂嚩日囉阿目伽三摩踰捺哥悉󰇄毘詵嗟薩哩嚩穌珂騷摩那寫嗚咄播捺野酤嚕酤嚕𠺁吽鑁呼阿以此大明加持所獻閼伽瓶香水二十一徧若阿闍梨以此閼伽香水灌自頂者即得清淨一切苦若用灑淨或飲用者即得增長一切快樂設復有人未成就阿闍梨法者得入此曼拏羅已自然獲具金剛阿闍梨法復說阿闍梨入曼拏羅頌曰復次阿闍梨出於曼拏羅沐浴而潔淨著於新淨衣以眾寶嚴身依法持妙花復入曼拏羅獻種種供養若或阿闍梨入曼拏羅時迷誤不審知懈怠及忘失驀越金剛界名破於三昧是故須至心專注於等引此大曼拏羅倍復加精進何謂破三昧為此金剛界皆是諸佛印違越於境界是墮諸佛法如是了知已方入曼拏羅依法而供養旋繞禮敬已復還於本座即以妙伽陀至誠伸讚歎讚歎伽陀曰大欲大樂法金剛妙聖財大智事業主願成金剛手阿闍梨以此伽陀伸讚歎已散花禮敬復以金剛手菩薩根本百八名讚而稱歎曰波囉摩󰍕摩賀薩埵摩賀囉多摩賀囉底三滿多跋捺囉薩哩嚩怛摩嚩日囉誐哩嚩鉢帝鉢帝唧多薩埵薩摩󰇄屹囉也嚩日囉嚩日囉摩賀馱囉三滿多跋捺囉左哩野屹囉野摩囉摩囉鉢囉摩哩捺哥薩哩嚩冐地摩賀沒馱沒馱屹囉惹納摩惹嚩日囉吽哥囉吽哥囉路吉說囉摩尼鉢囉捺摩賀囉誐摩賀騷契哥摩目叉摩賀馱那帝哩哥羅帝哩跋嚩廝爹囉屹囉野廝怛哩路哥屹囉野廝怛哩馱覩哥塞他嚩囉鉢囉跋鑁咩葛怛蘇速叉摩廝吐羅薩散拶野穰誐摩鉢囉嚩囉鉢囉補姤跋嚩散娑囉戍馱哥阿那禰儞馱那󰍕多乾多鉢囉薩哩嚩僧悉體多屹哩母捺囉踰誐三摩野多埵薩爹摩賀摩郝怛他誐多摩賀悉地達哩摩葛哩摩摩賀沒馱薩達哩摩薩葛哩摩拽他冐地唧多蘇冐達葛嚩日囉骨嚕馱摩賀骨嚕馱入嚩羅鉢囉羅野捺摩葛摩賀尾那野耨瑟吒屹囉嚕捺囉勞捺囉叉焬葛囉薩哩嚩戍地摩賀鉢訥摩鉢囉倪踰播野摩賀那野囉誐戍地薩摩󰇄屹囉野尾說囉誐摩呬說囉阿哥舍難多儞怛踰吠薩哩嚩普多摩賀羅野尾普帝室哩哩尾覩囉惹薩哩嚩舍鉢哩布囉葛那莫悉帝窣覩那謨悉帝窣覩那謨那莫跋骨姤㰠怛網鉢囉鉢󰍕彌嚩日囉薩埵󰍕悉󰇄忙野伊忙窣覩怛囉囉惹難鉢囉爹㰠鉢囉鉢囉嚩哩多野達哩摩嚩左薩訖哩捺誐難悉地羅具多囉跋尾阿體砌悉馱踰儞那鉢囉怛哩散達焬禰儞禰儞窣覩埵薩哩嚩伽儞目訖多戍馱叱怛哩數悉󰇄底薩哩嚩耨珂喝囕儞怛焬薩訖哩挼囉鉢囉嚩哩多那薩哩嚩悉地數騷婆誐焬室哩三鉢捺鼻嚩哩馱那是時阿闍梨以最上祕密一百八名讚如是稱讚已然以祕密具嬉戲歌舞等而供養菩薩伸此供養已以寶灌頂法自受其灌頂灌頂已作禮即持誦本明或誦大心明乃執金剛杵誦灌頂明曰𠺁吽鑁呼摩賀穌珂嚩日囉薩埵阿鼻尸計拏埵摩鼻詵左薩哩嚩嚩日囉地鉢底怛尾捺哩除彌婆嚩悉󰇄那莫悉帝婆誐鑁摩賀嚩日囉達囉穌囉多薩怛網摩賀嚩日囉薩埵唵普哩普嚩莎誦如是明已當復作此念我從金剛手親受灌頂法今成阿闍梨所作皆成就隨所求意願當作最上法金剛歌舞等供養皆得成從是日已後於金剛部中德如金剛手如是阿闍梨速成一切法金剛手善成一切印自在一切智金剛已盡諸業障其相不可見善於一切法所作皆成就三界諸有情皆令得成壞亦一切愛敬正智斷諸疑受一切妙樂具聖財自在諸天及世人令證一切智常見金剛手見獲成就法常起清淨心信樂真實理本尊施歡喜成就阿闍梨金剛手菩薩說此入曼拏羅儀已復說弟子入曼拏羅儀法阿闍梨令弟子發大菩提心發菩提心已即當授與諸佛菩薩發菩提心明曰唵薩哩嚩怛他誐多波囉摩摩賀瑜誐冐地唧多母怛波捺夜藐阿尸沙那嚩尸沙薩哩嚩薩埵馱覩鉢哩怛囉拏醯多穌庫多摩悉地儞彌多摩爹多婆嚩三悉地摩咍室左哩也地鉢帶也野嚩薩哩侮多摩摩賀悉地摩咍室左哩也地鉢爹野濟多野底當以此大明發大菩提心弟子恭敬師等同諸如來欲入曼拏羅令弟子依法淨帛覆其面即舉金剛步入于曼拏羅師舉金剛步當如金剛手登此殊勝壇一切皆成就弟子入壇界若迷惑無知懈怠或忘失踰越金剛界是名破三昧當須專注心安想金剛步智者應精進依大法儀軌況復曼拏羅萎花與壇界是諸佛印藏若驀越足步是不成三昧阿闍梨復須結其閼伽印入於曼拏羅信心禮本尊遶壇界三匝以妙頌讚嘆頌曰大欲大妙樂成就諸世間願我於今時成就亦如是然後以眾具供養大樂尊當引其弟子入於曼拏羅如阿闍梨儀隨意獻供養依於金剛部求受灌頂法是時其弟子求請本尊曰摩賀囉多穌涅哩茶穌覩舍也薩穌枯嚩日囉薩埵󰍕悉󰇄𤚥如是求請已即散擲妙花隨花所墮處是弟子本尊是時阿闍梨與去其面帛依五部法中授弟子灌頂傳諸灌頂明諸灌頂明曰唵薩哩嚩嚩日囉地鉢底埵摩鼻詵左彌摩賀嚩日囉達囉呬嚩日囉那莫悉󰇄三摩野薩怛鑁普哩普嚩莎傳授此明已復傳諸密印具足如是法所作皆成就諸求成就法皆依金剛手及弟子本尊成其三昧法乃至入壇儀并諸世間法及於出世間悉皆得圓滿依如是儀軌入此壇場者即證不退地具大菩薩行成就大樂故如是阿闍梨及灌頂弟子隨意作供養及與成就法所作速圓滿爾時金剛手菩薩說此曼拏羅已復說頌曰此普遍成法所說如虛空無喻大樂理根本最上輪爾時金剛手菩薩復說成就法頌曰今說成就法是最勝究竟由此最勝故見獲究竟法是以諸菩薩悉遠離輪迴得成就自在能成一切義修諸菩薩行而成正等覺廣習諸餘法莫能越此教世間諸有情無福難度者雖遇佛菩薩而不能度脫此教最勝故過諸佛菩薩見聞者獲益廣大如虛空清淨出三有得大欲大樂利益廣無邊所作皆成就設復諸有情無福懈怠者見世得圓滿此最上成就金剛手菩薩說此法已復說不空最勝成就法頌曰若欲作成就當作金剛手塑像及畫像金銀諸寶等雕鏤及彩畫作如是像已行人於像前依法作成就當於清旦時以眾祕密具依法獻供養然後想己身如彼金剛手即時結大印持誦吽字明即成金剛手其法欲成時尊像現祥瑞或聞大笑聲放光或動搖隨願皆成就以此成就法所作皆圓滿諸持明自在最上最無礙具一切聖財是大欲大樂能調難調者善化度有情成就中最勝一切印自在是金剛成就一切大智海其相不可見善攝一切法勝出於三界能作諸成壞一切愛敬首通達一切智能施諸成就一切世界中以神通變化所作皆大勝聖財得自在色力等堅固無比金剛手世間咸恭敬諸菩薩稱讚若或諸有情得遇金剛手脫老病死苦成佛菩薩道隨欲而成就見世獲安隱世間出世間所作諸儀軌自作若他作速成一切法金剛手菩薩說此法已復說一切儀軌不空大明印相成就法若依法結大根本印安於本心而誦明曰涅哩茶素都舍薩囉訖多蘇布輸彌婆嚩此名根本印成就誦此明者速成就根本印故若依法以眾香花伎樂等隨力供養而發誓願志心持誦吽字大明者速得一切成就若復依法當結金剛手印發大精進令作成就速得如意是名金剛手一切印成就法若復依法結三昧印而誦明曰三摩野薩怛嚩彌底此大明能成就三昧印是名一切三昧成就法若復以金剛歌舞等起大精進而作成就是名一切羯磨最上成就所有一切供養事見世得圓滿德如金剛手乃至成就諸佛菩薩及諸餘法皆速圓滿金剛手菩薩說此如上法已復說一切儀軌及一切智成就法若欲作敬愛法者日日依法結大印而作成就決定如意若欲鉤召作成就者當依大樂金剛視法若欲得一切悅樂增長成就法者當依大樂金剛法若欲增長色力壽命者當依根本金剛囉娑野那法若欲求吉祥大富貴者當依根本金剛成就法若欲具大勢力者當依金剛摩賀咄摩法若欲常成就一切法者當依根本金剛尾俱哩尾多法若欲一切文字及形像出見聞語言等者當依不空金剛真實法若欲諸根圓滿聞正法者當依根本金剛不空真實三昧法若欲圓滿勝義者當依出生金剛法若欲出見伏藏者當依根本金剛禰波法若欲圓滿諸根發五神通者當依金剛化藥剎法若欲令穀稼豐稔雨澤不𠎝令諸有情獲大饒益者當依金剛自在法若欲一切處行住作諸法者當依根本金剛不空羯磨法若欲見諸佛菩薩者當依根本金剛高舉勢法若欲身如金剛手菩薩現種種相乃至騰空自在者當依金剛羯磨法若欲為三界主而作種種事業者當依根本降三界法若欲出見諸天調伏敬愛令作種種事者當依根本金剛薩埵法若欲救護一切有情調伏敬愛令作種種利益事者當依根本金剛禰鉢多法若欲鉤召諸藥剎調伏敬愛者當依根本金剛鉢囉婆調伏法若欲作諸善法入曼拏羅供養成就者當依根本金剛薩埵法若欲鉤召諸印法禁縛法堅固成就等法者當依金剛成就法若欲鉤召一切三昧入曼拏羅作成就者當依金剛最上三昧法若欲成一切事業令破魔冤得己身堅固具大名稱者當依根本最上金剛羯磨法若欲一切金剛部賢聖鉤召入曼拏羅安置堅固作敬愛成就者當依根本金剛法若欲大金剛薩埵鉤召入曼拏羅安置堅固敬愛作成就者當依金剛薩埵法若欲請召諸佛如來入曼拏羅安住敬愛作成就者當依根本金剛如來法若欲召請金剛手菩薩入曼拏羅安住敬愛作成就者當依金剛手菩薩法說此成就法已復說頌曰若復有行人未入曼拏羅設造諸罪業志心求所作最上不空法一切皆成就爾時金剛手菩薩復說不空心明法決定作一切事此金剛手菩薩是大毘首羯磨善作諸法與諸佛等所作成就剎那圓滿若欲廣為救護一切眾生息災安樂增長壽命者當依金剛舞金剛薩埵頂法若欲作曼拏羅結界安住三昧堅固擁護者當依金剛舞隨求法若欲解除諸瘧及風黃痰癊等疾者當依金剛舞入嚩囉法若欲滅諸煩惱憂愁等苦者當依金剛舞耨枯鉢扇爹法若欲解除諸毒令如甘露者當依金剛舞解毒法若欲令諸宿曜入寤及禁縛令受三昧法作擁護者當依金剛舞宿曜解脫法若欲脫諸禁縛破壞一切令起伏者當依金剛舞金剛忿怒法若欲破一切拏吉儞印及脫宿曜執持令死者還命及救護國城者當依金剛舞隨印法若欲銷除一切罪業及惡夢不祥等事者當依金剛舞真實法若欲令一切有情入寤及語言敬愛發心成就者當用金剛舞一切入寤印若欲令一切魔冤起伏及成壞等事者當依金剛舞大拏吉儞法若欲令一切魔冤禁縛迷惑起伏者當依金剛舞大惡囉剎娑法若欲令他軍降伏愛敬者當依金剛舞訖哩爹法若欲息諸恚怒令作喜悅免諸怖畏及論義戰陣皆得勝者當依金剛舞幢莊嚴法若欲起雲降雨及止息雷電風雹去除寒熱等者當依金剛舞主法若欲求種種色聲香味觸等者當依金剛舞欲自在法若欲一切處行住令作愛敬鉤召及降伏等事者當依金剛舞法若欲作一切成就法謂出見一切賢聖降伏諸龍乃至息除一切藥剎部多摩怛哩等者當依金剛舞最上金剛身法若欲堅固成就一切供養及調伏諸魔禁縛一切邪印乃至盡無盡最上成就法者當依金剛舞不空毘首羯磨最勝法金剛手菩薩說此法已復說一切印成就儀行人當於清旦時面東而坐依法結大印持誦本心明即成一切印然後依法作成就所作決定此大金剛手印能成一切印設復有人未入曼拏羅者結此大印亦皆成就若復阿闍梨欲傳此大印當觀根性而傳授之何以故傳此印已即成菩薩設不依法而無諸過設作諸罪業者結大印時諸業銷除有所願求皆得圓滿爾時金剛手大祕密主尊以大樂堅固令有情清淨攝諸有情界皆令得清淨以平等心化令入如來部無量無邊剎一切諸如來充滿如胡麻皆廣利眾生令世間清淨以眾生之業有種種差別竟不能清淨佛為彼眾生自業清淨故哀愍而不捨金剛手菩薩以大祕密教轉大捨法輪此大金剛手最上大樂尊利益諸有情令剎那覺悟堅固菩提心欲轉大法輪盡諸有情界令菩提堅固時諸佛如來以金剛語言告彼金剛手以大悲方便當說菩提心是時金剛手受諸佛勸請即發如是言我今說大樂最上曼拏羅其量等三界是根本大輪能清淨諸有說如是語時三界諸有情諸業皆清淨悉得成就法即時皆雲集亦如諸如來勸請金剛手宣說如來部最上大捨輪由是諸眾生住金剛三業金剛手菩薩以自性三業平等為眾生說是大明曰唵部亢說此大明時復有諸如來即時皆雲集住菩提道場爾時金剛手即說曼拏羅利益有情故諸法中大樂其大捨輪者依外曼拏羅畫八輻大輪於此大輪中當安佛尊像用此大明曰三摩野薩怛鑁呼悉󰇄𤚥於佛尊像前復安佛尊像降伏諸魔相於佛右安置灌頂大菩薩佛後復安置轉法輪菩薩於佛左安置成最勝菩薩各說心明曰嚩日囉薩埵嚩日囉囉怛那嚩日囉達哩摩嚩日囉羯哩摩而於四隅位安四金剛寶用四大心明而彼心明曰薩埵嚩日哩嚩日囉囉怛儞嚩日囉鉢訥彌儞尾說嚩日哩復於外四隅安禰嚩建拏鉤索鏁鈴等如次安四門畫此大輪已先當起心業出生及香華志心而供養手持眾妙華結佛三昧印而安于本心頂禮本尊已然以華散擲次旋遶三匝當召請賢聖其召請明曰唵阿哥嚕目亢薩哩嚩達哩摩拏阿󰍕阿耨怛半那埵誦此大明已復以華供養依法以妙言志心而誦曰惹誐那他沒馱冐提蘇悉馱曳以此普召集一切諸如來以諸無生法施一切成就入此曼拏羅善得諸成就如是法圓滿現種種瑞應若傳授弟子令入此壇者其儀亦如是作諸供養已然後出道場可求成就法復說成就法依法造󰌋像當畫佛世尊降伏諸魔眾行人於像前依法結智印以金剛語業誦明百千遍其數滿足已隨意皆成就見諸佛菩提無復諸疑惑復次金剛手菩薩說此諸三昧最上成就儀法而說頌曰當想金剛手專注於本心即誦三昧明其三昧明曰三摩野薩怛嚩誦滿洛叉數善獲諸成就又復宣說一切羯磨成就法頌曰佛降眾魔軍轉大妙法輪廣利益眾生羯磨印成就復說一切如來金剛三業諸佛最上成就法所謂能除諸障累憂惱病苦惡瘡諸毒瘧疾重病復能破諸邪呪辟除諸惡夢寐不祥魔嬈等事無其中󱄉之難解諸宿曜執持及拏吉儞如是災害皆悉除滅能令具善三業獲大威力色相圓滿名稱吉祥人所恭敬增長智慧精進勇猛諸見聞法記念不忘具修善行住三摩地長養殊勝三業圓滿十波羅蜜布施持戒忍辱精進禪定慧方便願力智滿足十地行入堅固出生陀羅尼門具諸佛大樂印通達四智十八不共法作毘首羯磨明了諸義性成就諸佛金剛三業得諸佛最上成就以大菩提心遍修普賢行令諸有情獲大利益復現童真住出生嬉戲以難勝行坐菩提場證佛十力降伏魔軍轉大法輪摧諸外道勝出三界現諸神通作大集會調伏諸惡住柔順地淨諸惡趣演妙法義說三密藏示其儀軌作一切諸成就法如是等事皆依一切如來毘首羯磨印法所成即說頌曰如是羯磨印速證菩提道諸修菩提行不越此法印具足大聖財能作諸事業難成義能成所作皆無礙諸佛最上教當授諸有情有能信解者為傳此法印設未入壇場剎那亦成就金剛手菩薩善作眾事業降諸有情界使令得調伏如來部所生常住如來定以最上成就寂靜於諸有塵沙諸如來皆起大悲願欲廣利眾生令居安樂地以眾生諸行有種種差別不善之果報隨業無定止縱經無數劫度脫難窮盡是故諸如來勸請金剛手為作調伏故宣說最勝法爾時金剛手菩薩即說大明曰烏底瑟吒三摩野骨嚕馱儞遜婆入嚩羅嚩日囉吽金剛手菩薩說此大明時以金剛三業出生大明王住金剛手前而結跏趺坐光明普照曜如劫火熾盛現大威猛勢手持金剛杵亦現大光明猛焰如火聚戲擲金剛杵變化於三界猶大劫火中出現忿怒相以金剛語業說金剛部明唵嚩日囉特哩俱怛帝哩曩摩賀嚩日囉入嚩攞那攞哩哥紇哩那煬吽說此大明時息除諸業障如盛火焚薪大千皆振動是時諸天眾及大自在天光明皆洞然而不能安隱聲聞及緣覺皆求入涅盤三界諸天眾亦皆求救護諸佛菩提力不動而堅固唯佛大慈悲為有情方便是時大明王出金剛利牙立如張弩勢忿怒大惡相髮髻如螺文頂冠半月相風火焰交熾內現諸事業結印作舞勢出生大祕密最上曼拏羅相應拏吉儞安住於周匝諸佛各依位皆是金剛部諸聖之軌儀為成毘首行復有諸聖眾是時皆出現亦光明熾盛安住如諸佛無量無邊界所有諸有情悉皆令覺寤利益而召集令成最上教時三界天主迷悶而擗地不復還本心金剛手菩薩最上大自在哀愍諸天故為說最上法還命大明曰唵母底瑟吒摩賀禰鉢多嚩日哩尼尸竭囉母他鉢野吽說此大明已諸天即能起皆復得本心死者還其命佛未調伏者金剛手菩薩悉令調伏之復現忿怒相戲擲金剛杵即勅於諸天令住我三昧諸天受命已而未能復知告白金剛手聖者不思議我等咸驚懼觀此忿怒尊勅住於三昧不知三昧法云何而安住是時金剛手而白諸天曰諸佛之所化汝所不能知故號金剛手為汝作依怙汝歸命諸佛及法與聖賢然後歸於我當依我三昧是時諸天主及彼諸天眾聞如是言已而白金剛手依菩薩聖言願垂哀愍故爾時金剛手復現顰眉相作大忿怒威以高舉威勢而以大音聲降伏於三界說最勝明曰呬說此心明時所有三界主及其諸天眾皆以降伏心而住於三昧授本部灌頂受灌頂法已勸請金剛手說心明儀軌是大壇場法金剛手菩薩即當為說之於外曼拏羅內畫金剛輪具光明熾盛中安降三界其身大青色而現喜怒相出金剛利牙當結跏趺坐戲擲金剛杵光焰普照曜而復於四方安金剛賢聖手各持幖幟謂大金剛杵三叉及寶藏眾色蓮華等於四隅安置箭及朅椿誐輪并眾色幡金剛部賢聖依此大輪儀各依位安置先安七種聖一謂金剛印二號金剛明三名金剛王并餘諸眷屬四持明歌舞五護門明王六金剛訥多七謂藥剎王於外曼拏羅依法安諸天摩度等三尊亦安置本位四隅及四門安諸天女眾鉤索等明王各安於本位畫此曼拏羅如是安布已是時阿闍梨而作忿努勢戲擲金剛杵入於曼拏羅即誦吽字明作大高舉勢調伏忿怒者得本尊歡喜忿怒者成就然後阿闍梨手持眾妙花結金剛鉤印請召於本尊及金剛賢聖其請召明曰唵摩賀嚩日囉攞那攞哩哥夜呬𠺁薩哩嚩嚩日囉酤攞儞鉢囉吠舍野吽薩哩嚩母捺囉誐赦鑁馱那怛囉吒薩哩嚩三摩煬娑達野摩吒薩哩嚩訥瑟啗賀那捺郝鉢左跋悉銘骨嚕摩賀骨嚕馱屹儞嚩日哩拏吽發吒阿阿阿阿如是召請已明王即降臨及金剛賢聖施一切成就是時曼拏羅即現諸瑞相或聞吽字聲或復有警覺時彼阿闍梨結降三界印引弟子入壇而授諸大明金剛鉤明曰吽吽嚩日囉鉢囉賀囉尾摩吒三叉大明曰吽嚩日囉戍邏屹儞頻捺摩吒金剛藏明曰吽嚩日囉酤尸親捺摩吒蓮花大明曰吽嚩日囉阿摩羅鉢訥彌摩吒復說密印明而有大威力善印諸眾生所作成就法決定皆成就而說大明曰吽嚩日囉玉呬也悉馱鉢囉摩瑜詣說哩訥彌吽嚩日囉贊尼說哩朅樁誐阿悉摩賀嚩日囉葛播羅摩邏末酤致嚕盧嚕梨恨泥吽嚩日囉那囉野拏𡁠吽嚩日囉鉢多計𡁠此四拏吉儞最勝心印明各以此本明安置曼拏羅說諸大明已然以三昧誓誡示於弟子使之令諦聽廣利益眾生增長於佛法調伏令得度作金剛成就說三昧誓已當令其弟子誦吽字大明加持於頭指使彼諸有情及彼惡魔者由是大明力皆悉令調伏然後當依法授弟子灌頂明王四種法次第而傳授印及印所用壞滅并還命當以此印明而為作擁護如是調伏已諸惡不復生既從是已後諸善法增長見成就諸法復說成就法行人於像前戲擲金剛杵誦明洛叉數持誦其數滿德如金剛手忿怒大明王離老病死苦善調一切惡於一切世間無復諸怖畏欲成就大明於四威儀中誦一洛叉數所作成就法現世得圓滿諸成就自在遠離諸苦惱堪受妙供養難調者能調行住無所畏若欲印成就當結最上印隨意誦大明行人見世中成大忿怒王所作皆成就若欲成三昧行人當面東結彼三昧印持誦三昧明隨意作諸法皆速得圓滿若欲求成就最上羯磨法誦明利樂故速成諸事業復次宣說最上成就法所謂發遣諸魔禁伏邪法印諸有情調伏眾惡解脫枷鏁差諸瘧病解諸毒藥散諸宿曜欲作此等諸法者皆依降三界尊儀法又復若欲作一切入寤及動搖嬉戲歌舞書寫旋轉乃至鉤召三界等皆依金剛忿怒明王印若欲鉤召一切入於曼拏羅及破他軍見幻化事改易時節開敷花果或令穀稼滋茂及解諸惡病毒藥宿曜拏吉儞令戰陣得勝結界擁護解脫繫縛乃至敬愛等法皆依金剛忿怒明王毘首羯磨印若欲成就諸天降伏龍眾遣諸藥剎而為僕使令一切囉剎生大驚怖調伏拏吉儞眾及摩怛哩哥宿曜執持魔魅軍眾邪壇呪術悉令破滅使諸勇猛皆令怖畏及能成就四大天王帝釋大梵那羅延天大自在天等及成就菩薩諸佛敬愛等事鉤召有情令住三昧如是等種種之法皆依金剛忿怒明王最上成就法即說頌曰如是最上法若欲成就者當持誦心明而見忿怒相爾時觀自在復說三摩地最上清淨法是即金剛手調伏於諸惡而現蓮花部諸佛方便力利益眾生故忿怒大明王清淨諸三有以眾生性欲未遠離諸染諸佛無礙力起大悲愍心尚未能救度是故觀自在說此三摩地是三世諸佛大三摩地王諸法之自性名金剛智明由是三摩地諸佛所觀照令一切有情皆得大自在菩薩摩訶薩以大智悲愍自在度眾生現作自在相左手持妙蓮右手開蓮葉觀照於自性住此三摩地猶眾妙色蓮自性無諸染無染清淨故不著諸煩惱三界貪欲生貪欲亦清淨一切眾生類當隨其所應此三摩地門得諸佛自在金剛手菩薩及與諸菩薩皆依勝定力起大總持教即說觀想明紇哩當想此心明即自性清淨所有金剛手至於觀自在觀想此心明清淨如寶山次觀眾色蓮出生諸賢聖遍清淨法界成調伏大輪眾業調伏已三界皆清淨為利諸有情說曼拏羅法為大法儀軌安置佛聖賢得如上清淨成就無量法時諸佛菩薩勸請觀自在說本蓮花部金剛大法王最勝自在者即說曼拏羅於外曼拏羅內畫八葉蓮於此蓮華中安其觀自在左持金蓮華作大自在相以眾寶嚴身頂戴五佛冠於菩薩周迴畫八佛世尊妙定及大蓮定與觀照等復於八佛外當畫八賢聖大力自在天大梵與欲天大蓮與馬頭鈎兼妙法語即說蓮華部諸賢聖心明薩哩嚩怛他誐多鉢訥摩𠺁吽嚩日囉鉢訥摩係嚩日囉鉢訥摩鑁呼鉢訥摩摩尼囉惹吽鉢訥摩贊尼說囉吽發吒係摩賀鉢訥摩尾說布蘭拏悉󰇄吽發吒紇哩鉢訥摩鉢訥摩吽阿呼鉢訥摩室作訖囉摩訖囉摩吽𠺁復於其四門用鈎索鏁鈴四心明如次依大曼拏羅儀法而安置入曼拏羅已觀彼開敷蓮想心而頂禮當以此大明安置於本尊即說大明曰唵尾輸達野戍提薩埵馱都薩哩嚩囉誐禰散左曳唧旦彌薩哩嚩達哩彌數嚩日哩尼聞此大明已觀自在歡喜所求諸成就皆悉得如意然後結鈎印誦此最上明唵薩哩嚩怛他誐多嚩路吉帝說囉鉢捺摩賀娑多野醯尸伽囉彌昧嚩日囉母捺囉鉢乃囉訖哩沙也鉢囉尾設也三摩曳哩嚩馱嚩尸葛嚕彌𠺁吽鑁呼輸馱野薩哩嚩薩達野鉢捺𤚥摩賀嚩日囉達囉薩怛鑁如是召請已即時觀自在降赴曼拏羅所作皆成就然後依儀法引弟子入壇傳授祕密教善施諸成就此三昧印明根本圓滿故速成觀自在行人求此法於隨所住處乃至四威儀想大蓮華尊隨時以自力而作成就法任意之所欲見世皆圓滿及大勝欲樂遠離老病苦當證佛菩薩與金剛手等皆依觀自在即得悉圓滿若求印成就當結印入定成就三昧者當結三昧印求諸羯磨法當結羯磨印若諸成就法有所難成者皆依三摩地依法得成就若有一切業障惡夢不祥及諸災害憂悲苦惱散失財寶貧窮所逼鬪諍觸嬈疾病纏綿中󱄉之難如是等事欲遠離者皆依大蓮華真實三摩地法又復欲除風黃痰癊及諸瘧病疥癩癕疽水腫乾痟乃至宿曜拏吉儞等令滅除銷散者當依大蓮華印明法若欲堅固一切者當依被甲佛頂印若欲擁護己身結界曼拏羅作金剛圍等及置飲食衣服莊嚴等具者皆依大蓮華印法若欲擁護一切增長色力壽命勇猛精進吉祥無病求財寶豐盈有大名稱一切愛敬通達三摩地有大智慧等者當依大蓮華最上成就法爾時金剛手現大文字相遍滿於虛空施灌頂勝義變化於寶部安住三摩地觀照清淨故覺寤於諸法根本諸勝義盡空界有情如水見星象入寶三摩地觀彼虛空界如淨琉璃色金剛寶菩薩從虛空藏生是時以堅固依本相而住觀想三摩地成就有情故依諸佛軌儀及與金剛手欲以寶金剛而作灌頂法授賢聖灌頂令滿一切願諸賢聖灌頂誦此灌頂明即說大明曰唵薩哩嚩嚩日囉地鉢底埵摩毘詵左彌部哩部嚩莎說此大明時本部最上法從寶金剛尊出生諸賢聖依寶金剛法灌頂諸世間授諸灌頂已安住曼拏羅佛菩薩隨喜寶金剛部主說最上儀軌於外曼拏羅內畫大月輪其色如虛空依法畫宿曜於其月輪中畫虛空藏尊淨如琉璃色以眾光普照左手持寶珠安心如鈎召右手作施願於此尊四面畫四親近尊而復於四隅當畫四菩薩灌頂及寶藏供養與吉祥各持本幖幟四親近明曰嚩日囉薩埵𠺁嚩日囉囉怛那吽嚩日囉達哩摩鑁嚩日囉羯哩摩呼四菩薩明曰嚩日囉阿毘試計𠺁摩賀嚩日囉儞馱泥吽嚩日囉摩尼囉怛那特嚩惹阿屹囉計喻哩鑁摩賀嚩日囉摩係呼如是諸所作法皆依大曼拏羅儀已然後阿闍梨持眾寶花入於曼拏羅依法獻供養敬禮本尊而誦三昧明曰唵悉󰇄部悉󰇄部嚩悉󰇄莎悉󰇄摩賀嚩日囉囉怛那嚩左吒吒怛囕誦此大明時虛空藏菩薩施一切成就然後阿闍梨依法結摩尼拳鉤曰而作請召虛空藏菩薩請召明曰唵部阿夜呬𠺁部嚩鉢囉尾舍吽莎屹哩恨拏鑁嚩嚩誐誐悉󰇄呼怛囕誦此大明時虛空藏菩薩速降曼事羅阿闍梨所求法皆悉得成就然後令弟子持眾妙花結如前印引入曼拏羅傳諸真實法弟子從是已後得諸富樂所作皆成乃至出世間法如佛菩薩皆速成就復說成就法是金剛寶印行人作成就欲利益世間由此大印故一切皆如意寶自在印力遠離老病苦如世大寶聚能隨意欲成三昧印亦然能成種種事當結三昧拳獻眾妙供養依法作成就所作悉圓滿復說成就法諸儀軌中最難成者能成如是今當說若欲鈎召諸部多令入三昧安住堅固敬愛隨所願求淨諸惡趣成就最上法等皆依金剛寶灌頂印明若欲鈎召作諸吉祥安住堅固敬愛等法皆依金剛寶吉祥印明若欲鈎召求諸富樂安住堅固等諸成就法皆依金剛寶富樂印明若欲鈎召作諸供養安住堅固乃至敬愛等法皆依金剛寶供養印明即說頌曰金剛手哀愍利益諸有情說此成就法行人當受持爾時金剛手三界最上尊欲淨貪等法為說此成就滅此三毒已世間成甘露復為攝諸龍而說曼拏羅說此心明曰普當作曼拏羅四方與四門畫八大龍形門各畫其二龍首皆向門引尾至壇隅曼拏羅中畫阿難陀龍王其龍王八首於外曼拏羅畫八族龍王如是安布已即時阿闍梨作大忿怒相當想於己身即為大龍王速入曼拏羅誦鈎召大明鈎召諸龍王而彼大明曰唵紇哩阿儞羅惹嚩吠誐必哩體尾埵囉試沙夜呬普薩哩嚩那誐酤邏󰍕那野普三摩曳鉢囉吠舍夜吠誐野普薩哩鑁娑達野普薩哩嚩那誐補怛囉哥普誦召請明已諸龍皆雲集入於曼拏羅阿闍梨所有三毒諸煩惱即時皆銷滅當為彼諸龍說三昧誓曰世間貪瞋癡為汝等三毒安住於三昧三毒即銷滅爾後阿闍梨諸惡不能害設服諸毒藥而亦成甘露具大力勇猛如和修吉龍一切諸毒法亦皆能銷滅復次金剛手為利有情故說降諸宿曜諸惡宿曜等以三毒所惱不能利眾生為執持等害諸罪業皆生降伏惡曜故即說心明曰吽當畫曼拏羅四方安四門於曼拏羅中依法畫宿曜如是安布已然後阿闍梨入其曼拏羅作法而鈎召召已設供養而作忿怒相金剛手立勢持誦此心明所有諸惡曜即時皆調伏爾後阿闍梨得盡一切苦眾惡不能侵諸善皆增長金剛手菩薩於法大自在為利益有情復說曼拏羅先說此明曰吽阿呬紇哩怛囕說此大明時最上大自在一切最勝者以五祕密法為作調伏故調伏世最上我今當宣說是大毘首法最上曼拏羅諸法中自在依法畫壇場內畫金剛手及金剛部眾四邊四菩薩各持本幖幟前謂那羅延手持金剛輪右贊尼說囉手執於三叉左金剛蓮華手持金色蓮後安虛空藏手持金剛杵復於其四隅當畫四賢聖謂金剛吉祥與金剛偶梨及金剛多羅虛空金剛等各有本心明諸賢聖明曰唵嚩日囉那囉野拏親捺親捺阿鉢囉底賀多嚩日囉嚩訖哩拏呼婆誐鑁嚩日囉怛他誐多𠺁吽鑁呼嚩日囉怛他誐多吽嚩日囉骨嚕馱摩賀瑜詣儞誐尼說囉摩賀嚩日囉戍邏阿屹囉播尼呼婆誐鑁嚩日囉贊尼說囉阿賀賀賀賀係嚩日囉達囉紇哩嚩日囉鉢訥摩訥婆嚩呼婆誐鍐嚩日囉阿嚩路吉帝說囉摩賀沒囉吽摩悉󰇄唵部哩部嚩莎莎悉帝那莫莎賀嚩日囉酤穌摩欲馱薩哩嚩哥摩彌娑達野呼婆誐鑁嚩日囉阿哥舍誐哩婆嚩嚩吒吒怛囕那謨曳那薩帝也那婆誐嚩帝鉢囉倪也播囉彌多薩怖吒親捺嚩日哩尼作訖哩拏帝那薩帝也那播鉢剛唵地室哩輸嚕底薩蜜哩底尾惹曳莎賀唵嚩日囉偶哩摩賀尾儞踰怛哩路哥尾惹曳說哩嚩日囉骨嚕馱儗儞三摩曳嚩日囉馱哩那謨窣覩帝怛󰍕他醯隸彌隸隸隸羅隸囉隸嚩日囉哥哩母哥曳莎賀那謨曳那薩帝也那婆誐嚩帝沒馱󰂛地囉耨多囉嚩日囉達哩摩鉢囉踰儗拏帝那薩帝也那悉󰇄𤚥唵多哩覩多哩覩哩莎賀唵哥摩嚩日哩尼悉馱悉尾戍馱悉誐誐怒訥婆嚩踰儗那悉󰇄𤚥鉢囉摩叉哩怛󰍕他誐誐怒訥婆尾誐誐那尾輸提薩哩嚩鼻鉢囉野鉢哩布囉尼莎賀於外曼拏羅依位安幖幟天及摩怛哩并護世天等各依位安住四隅及四門安其十會主各持歌樂具皆以本心明各安於本位如是曼拏羅安諸賢聖已然後阿闍梨依法入壇場請召諸賢聖當結鈎召印誦召請明曰唵摩賀蘇珂嚩日囉薩埵悉󰇄吽薩哩嚩怛他誐旦薩摩哥哩沙野𠺁薩哩嚩嚩日囉俱攞地半捺摩曳埵鉢囉尾設野吽薩哩嚩路計說囕鉢囉尾設也三摩拽哩嚩馱那野鑁薩哩嚩囉怛那地半摩尼囉惹難嚩尸俱嚕呼吽惡醯紇哩咄籠誦召請明時五大祕密主最上金剛手并餘諸賢聖即降曼拏羅令堅固安住於是諸賢聖施最上成就然後阿闍梨當依前儀法作成曼拏羅及作諸成就圓滿一切事盡無量無邊調伏無與等以如上章句一切義清淨諸佛善宣說甚深如來部善獲諸妙樂是最上寂靜諸佛之隨喜金剛手菩薩復說甚深法微妙不思議廣大最上明清淨本無相無作而無盡是真實究竟最勝無有上大適悅妙樂以真淨法界而利益眾生最上義妙字施一切成就善施安樂法以金剛入寤而覺寤眾生是祕密勝義決定金剛具為第一儀軌最上無能勝諸佛大三昧而此大樂界不思議所成眾寶王莊嚴依妙寂靜地大牟尼所居大適悅妙樂自然天樂音是最上愛樂具種種供養是最上適悅無比寶宮殿是最上安住度無量眾生是最上成就演說微妙字即金剛薩埵修習普賢行而引道眾生證諸佛菩薩最上諸成就金剛手大主所有妙欲樂悉圓滿自在金剛手菩薩即說最上心明曰吽說是大明時金剛手菩薩五祕密出生真實印賢聖常施諸欲樂最上大自在四大賢聖眾皆化利眾生此法於世間最勝諸成就勝義增長故富有大聖財能作大成就施廣大利樂無數諸賢聖即金剛薩埵今說諸賢聖最上祕密明怛󰍕他摩賀囉多室哩嚩日囉謨伽囉底三摩野那莫嚩日哩尼摩賀囉多室哩嚩日囉謨伽囉底三摩野嚩日囉計隷吉攞摩賀囉多室哩嚩日囉謨伽囉底三摩野尾惹野嚩日囉摩賀多囉室哩嚩日囉謨伽囉底三摩野嚩日囉哥彌說囉彌底如是祕密明若有人受持是人獲諸印及成一切法復說此究竟是上成就法由如是法故所作得究竟若有諸行人悞犯諸罪業亦未曾成就於諸祕密法若依此法行即得皆圓滿欲作成就者一日或一月乃至於一年但隨分隨力先當依法儀畫金剛手像其身如月色於大蓮花上而結跏趺坐作大高舉勢種種莊嚴身眾色光熾盛如佛灌頂儀左手持寶鈴右執金剛杵於前蓮華上復畫四賢聖左右各安二皆作高舉勢此名四親近一作白蓮色餘三如青蓮金剛手後面枳哩枳羅尊而復於右邊畫大金剛尊右手撚箭勢左手持寶幢而復於左邊畫波哩賀娑如是諸賢聖如寶灌頂相畫此󰌋像已或復作觀想或復作供養或能隨喜者得究竟解脫所作皆如意如是金剛手󰌋像祕密法是最上大樂若有愛樂者當得最上樂成就清淨法以此清淨法是真祕密義復說曼拏羅當擇清淨處或上好園林或伽藍精舍擇如是處已以眾寶莊嚴懸鈴及瓔珞幢幡并傘蓋香花眾伎樂依法而嚴飾然後作成就祕密曼拏羅作成就法已諸賢聖皆成入此曼拏羅大祕密中者成金剛闍梨諸所欲願樂皆速得圓滿阿闍梨先當沐浴而潔淨以妙香塗身著新淨上衣以寶鬘嚴身手持眾妙花誦金剛歌明入於曼拏羅即說歌明曰鉢囉尾舍婆誐鑁摩賀穌珂謨叉補囕薩哩嚩悉提穌亢囉咩鉢囉摩穌枯怛摩悉󰇄𠺁吽鑁鑁呼鉢囉悉󰇄莎入曼拏羅已手持眾妙花而結佛眼印即誦此心明擲花而禮拜其禮拜明曰唵波囉摩穌珂舍野薩囉哩多尾邏娑那彌帶那摩彌婆誐嚩當𠺁吽鑁呼呬呬呬呬鉢囉帝蹉酤穌𤚥惹里那他擲華作禮已依金剛薩埵如作灌頂勢持金剛鈴杵誦灌頂三昧其灌頂明曰唵薩哩嚩沒馱嚩囉囉怛那散左野鉢囉怛踰鉢多禰咩摩酤吒野那摩阿毘詵左𤚥鉢囉嚩囉嚩日囉達囕室哩嚩日囉薩埵三摩野薩怛鑁摩㰠杵表真實理振鈴為法音三昧是大印安住誦心明持此鈴杵者即成金剛手是大阿闍梨金剛手無異此最上祕密三種三昧法成就曼拏羅最勝無倫比復說成就法最甚深究竟由究竟法故得決定成就若復有行人三業不清淨未得成就者皆悉得圓滿行人當依法先作菩薩像塑畫或雕鏤於菩薩像前獻種種供養執金剛鈴杵以三種三昧諸鉤召大明依儀軌作法所有三三昧諸鉤召大明皆以鉤召印亦用最上明而彼大明曰薩哩嚩怛他誐多烏多摩悉󰇄哥哩沙拏鉢囉摩囉喝寫三摩野嚩日囉儗覩鉢賀囉𠺁鉢囉摩󰍕嚩日囉達囉嚩日囉薩埵薩穌亢鉢囉沒󰇄穌囉多薩怛鍐摩㰠鉢囉底沒󰇄沒馱呬吽嚩囉嚩日囉哥哩摩鉢囉摩叉囉惡叉焬婆嚩鉢囉悉地穌珂騷摩那寫三摩野󰍕悉󰇄𤚥鑁鉢囉摩薩母哩底達囉薩哩嚩踰誐尾惹踰蹉囉野鉢囉嚩囉戍地穌契婆嚩鉢捺摩囉惹呬呼鉢囉嚩囉鉢囕鉢囉摩薩哩嚩悉地鉢囉彌說囉鉢囉婆嚩呬珂誐哩婆薩多旦薩蜜哩󰇄彌𠺁吽鑁呼虎盧虎盧悉󰇄薩摩哥哩尸覩摩賀三摩拽薩哩嚩怛他誐多三摩野蘇囉多薩怛鑁摩㰠根本大祕密三種三昧法然當依本尊成就諸供養以供養大明而作歌舞等即說諸如來聖最上成就大供養儀軌大祕密三昧金剛歌舞等最上大明曰薩哩嚩耨囉誐蘇珂三摩那三怛鑁嚩日囉薩埵蘇囉多三摩焬婆嚩彌摩賀蘇珂担哩除蹉囉野捺鉢囉底鉢󰇄悉󰇄左羅虞鉢囉拏多最上大祕密三種三昧法安住諸成就此大法儀軌如彼本尊法用印亦皆然持誦於心明即說諸如來安住成就法最上真實義大祕密三昧金剛歌舞等諸大勝法明而說彼明曰唵阿哥輸怛波捺唧賀那埵捺那禰儞馱那鉢囕摩賀嚩日囉三摩野薩怛侮嚩日囉薩埵鉢囉悉󰇄彌薩哩侮怛摩摩賀悉地摩咍說哩也地乃嚩多薩哩嚩嚩日囉馱嚕囉惹悉󰇄彌鉢囉摩叉囉儞哩禰設設說多室左悉薩哩嚩囉誐耨囉誐拏怛怛尾那悉󰇄婆誐鑁摩賀囉誐摩賀囉多阿爹焬怛戍馱薩哩嚩誐囉阿禰目訖多薩怛他誐多三滿多婆捺囉薩哩嚩怛摩冐地薩埵鉢囉悉󰇄彌薩哩侮怛摩摩賀悉地哩摩咍說哩也誐囉母捺囉野悉󰇄嚩日囉摩呼怛哥哩沙嚩日囉誐哩嚩阿鉢底摩摩此根本大明真實之理法若人依法誦是人成諸聖得聖財自在能成諸難事此金剛薩埵成最上祕密攝諸大成就依勝法儀軌速召金剛手所成就諸法而集大富樂此勝法當就即見眾色光或出餘祥瑞阿闍梨見已即獲大富樂諸儀軌成就皆隨心所作此名為根本三種三昧法作此成就事諸賢聖降臨依此本尊法諸賢聖亦然歌舞等諸儀亦同前本尊本尊生警寤當以根本明振鈴及歌舞而以羯磨印或用三昧印如是諸儀軌以金剛入寤皆當令警覺成一切三昧出過本尊法此最上祕密三種真實法金剛歌舞等是為最成就行人作法者當隨意隨力選擇殊勝地宮殿及園林或寶或眾花嚴飾其勝地行人當沐浴著新淨妙衣然後安尊像彩畫或塑像敷設布壇場依法嚴佛事行人於像前以本尊儀法持金剛鈴杵而作於警覺鈎召各安置供養作成就既作成就已於四威儀中語言及戲笑處處皆隨意最上祕密輪隨所欲皆成諸成就自在脫老病死苦即如金剛手是金剛部王一切印自在其相不可見解脫諸禁縛攝一切有情能作大主宰善為諸成壞作一切愛敬諸成就最勝世間大自在最上第一樂如清淨蓮海若能修習者是即建法幢高顯出三界皆得善勝利如是金剛手說根本最上三種三昧法供養成就儀及諸鈎召等祕密大安樂諸佛皆隨喜金剛手心印攝諸眾生心是金剛薩埵廣修普賢行自在若虛空從自性真理一法生無邊如清淨蓮海此最上妙樂甚深大祕密能作諸成就是建妙法幢獲如是成就最上妙法樂爾時金剛手菩薩摩訶薩復說諸佛大三昧法弟子灌頂儀軌凡當欲受諸佛大三昧祕密灌頂法者先須發起諸佛最上祕密阿耨多羅三藐三菩提心等同諸佛自性清淨阿闍梨先授弟子此最上祕密心明曰唵薩哩嚩踰詣哥野嚩訖唧多母怛波󰋂夜彌授此菩提心明已即得諸佛不退轉地降伏一切邪魔外道即成諸佛菩薩次授此明曰烏怛波󰋂曳埵波囉𤚥冐地唧多摩耨多囉嚩日囉摩󰇄寫鉢囉底瑟吒必煬紇哩󰋂曳紇哩󰋂曳那覩穌囉帝三摩野薩怛嚩呼嚩日囉悉󰇄野他穌亢授此大明已欲求最上成就法者金剛手菩薩皆悉施之阿闍梨當依法傳授弟子令其弟子以淨帛覆面手持種種妙花然後引入曼拏羅內弟子當一心懇切發大誓願將所持花任意散擲隨花墮處即是本尊得本尊已乃去其面帛時阿闍梨即依佛部灌頂法以金剛淨水灌弟子頂次授三種三昧法然後授其三昧誓曰汝受灌頂已常住於三昧即成一切法此金剛鈴杵當執持信受住堅固三昧發起真實行今此所傳授祕密灌頂法諸佛之密印若生輕慢心即墮於地獄說此誓已即以金剛杵授其弟子為說持金剛杵明曰唵薩哩嚩怛他誐多摩賀三摩野怛埵地鉢底埵摩鼻詵左彌摩賀嚩日囉達囉伊捺旦薩哩嚩沒馱怛鑁嚩日朗嚩日囉達囉寫咄埵野畢醯薩捺馱哩煬摩賀嚩日囉達囕沒囉多彌底多禰難多薩哩嚩怛他誐多鉢囉摩摩賀冒地唧多摩寫鉢哩爹誐捺寫薩捺馱囉拏彌底囉喝薩煬醯嚩日囉誐哩嚩地鉢底室哩呬嚩日囉那莫悉󰇄三摩野薩怛鑁普哩普嚩莎傳此明已當隨弟子本尊灌頂而為立名立其名已至于菩提道場不退轉於阿耨多羅三藐三菩提故所以者何但由受此三種三昧法故此三昧法者實無所有不可得知大樂金剛薩埵普賢之行根本最上所出生故為說此最上真實五種祕密法已復誡其弟子曰此法最上是三有主一切自在首無上真實道諸佛如來清淨自性了一切眾生自性清淨故三有自性亦清淨顯真實理此最上祕密法即是金剛鈴而能覺悟諸佛如來及諸賢聖是法供養復能覺悟一切法復以此法覺悟諸有情銷除一切諸業障此名金剛覺悟法能作成就敬愛等事清淨三有最妙方便汝當於此最上祕密三昧諸儀軌中深生信受此法於三有中能盡諸苦際令獲諸妙樂是大方便教而利益世間信受行之決定真實行人修習此勝法者設在五欲受諸樂境但能依法修行而無障礙何以故一切如來無比祕密最上大乘妙三昧法是故應當勤修行之若不違此諸佛如來密印三昧者是人必住堅固地生不退心是名金剛薩埵得證阿耨多羅三藐三菩提即說頌曰菩薩住世間無量無數劫為諸有情故作廣大利益住方便三昧成就大福業持明大自在欲利益眾生以此三昧法隨意皆得成設有罪業者亦無諸障礙當得成所欲是金剛部王最上自在者盡成諸密法若依此法行能利益自他善印於諸法及作諸成就決定皆圓滿作諸相應法得盡苦邊際而獲無量樂如是金剛手祕密金剛杵若能手持者獲諸成就事復次阿闍梨當為弟子授記依諸佛金剛灌頂授記儀及用諸佛大印法弟子得記已即離諸有趣入諸佛境界即說授記明曰唵伊數㰠咩哥嚕彌怛鑁嚩日囉薩埵薩怛他誐多婆誐鑁訥哩誐多踰特哩爹遏典多婆嚩悉馱曳係嚩日囉那摩怛他誐多悉󰇄三摩野薩怛鑁普哩普嚩莎若人得此諸佛授記大明印尊重信受是人即得諸佛如來諸大菩薩金剛手等皆悉降於曼拏羅授與阿耨多羅三藐三菩提記是人得受記已諸佛如來大菩薩眾皆悉敬愛施諸成就法諸佛如來安住法界猶如虛空廣大無邊是時諸佛同時安慰咸皆稱讚作如是言此阿闍梨得諸佛三昧同諸如來若人得此最上祕密安慰稱讚者所有一切罪業應時銷散滅盡無餘永離苦惱諸天不能見所行無畏盡三有苦成最上法而此最勝調伏之法常當護持安于三昧是即諸佛平等宣說不應捨離菩提之心金剛密印定成菩提此諸佛法勿暫棄捨設有迷惑縱捨己身不得暫捨諸佛最上之法金剛鈴杵及諸密印亦勿捨離而生輕慢敬阿闍梨等同諸佛若輕阿闍梨者是輕諸佛當受眾苦無有威德被諸瘧病惡毒拏吉儞魅宿曜執持及諸魔眾如是災害常所嬈亂命終之後當墮地獄是故當知阿闍梨者是為大師常當尊重愛敬供養如前所說眾苦惱等皆不能侵應當恭敬供養阿闍梨何以故此阿闍梨經阿僧祇俱胝劫數實難值遇由此阿闍梨開發菩提道得成佛果是故弟子依本法儀而常供養是即供養諸佛如來故成最上法見獲善果與諸賢聖等無有異見受灌頂證法王位作三界主降伏魔軍住寂靜地佛果菩提定無疑惑金剛手菩薩如是說此一切如來及諸菩薩灌頂曼拏羅已復作是言如先所說一切如來最上祕密安慰住一切如來三昧阿闍梨及弟子令發大菩提心即住不退地應當觀想如佛最上究竟所以者何謂阿闍梨及弟子能發諸佛最上大菩提心由此發大心故即住不退地無復退轉由不退故決定證於阿耨多羅三藐三菩提由是見在證菩提故未來決定平等證彼阿耨多羅三藐三菩提又復阿闍梨及弟子所有金剛薩埵相應之法皆悉具足所以諸佛如來以最上祕密而作安慰又復如先所說住諸佛如來三昧者即證阿耨多羅三藐三菩提所謂諸佛如來根本三昧是最上成就法若住此三昧者即證諸佛如來是故若欲盡諸苦惱應於阿闍梨生貴重心常作護持信奉稱讚愛敬供養盡其形壽無暫懈退復令他人轉生信重承事供養當知此阿闍梨已具金剛三業常住諸佛三昧最上究竟此大祕密法唯除邪魔外道及聲聞緣覺等勿令傳授金剛手菩薩說此諸佛及諸菩薩真實法已復說頌曰當於阿闍梨起大信重心其阿闍梨者是無盡三昧最上大樂本諸佛等無異由阿闍梨故獲最上究竟復次阿闍梨但當受諸富樂及種種飲食上味乃至歌舞戲笑等事而依法持誦用根本印作祕密供養得所求成就即說金剛薩埵祕密歌舞等供養明曰吽諸佛如來祕密供養明曰阿降三界尊祕密供養明曰呬蓮花藏尊祕密供養明曰怛囕虛空藏尊祕密供養明曰朅如是等供養以此五心明得成祕密供養法復說最上祕密毘首印供養及金剛薩埵等諸賢聖儀軌幖幟印法所有幖幟皆以金銀及吉祥木等各依本法而作安於曼拏羅是時弟子依毘首印法當作供養由此毘首儀故弟子所有苦惱瘧等諸疾惡毒拏吉儞魅惡曜執持諸魔災害惡趣等業皆悉銷滅增長善業得究竟相應諸佛無上菩提依此金剛薩埵最上祕密毘首印供養儀所有諸賢聖各以入三昧歌而作供養是名一切毘首三昧最上成就供養即說根本金剛薩埵羯磨部入三昧金剛歌曰薩哩嚩耨囉誐穌珂素摩那散怛鑁嚩日囉薩埵穌囉多三摩野婆嚩彌摩賀穌珂涅哩除卒野捺鉢囉底鉢󰍕悉󰇄左羅具鉢囉拏多復說一切如來部最上祕密入三昧金剛歌曰嚩日囉薩埵僧屹囉賀嚩日囉囉怛那摩努多囉嚩日囉達哩摩誐野乃嚩日囉羯哩摩羯嚕婆嚩復說一切金剛部最上祕密入三昧金剛歌曰吽嚩日囉哥哩母哥設囉野那摩室哩嚩日囉囉誐三摩夜野那摩朅樁誐嚩日囉補羅夜野那摩室哩嚩日囉健吒葛羅婆野那摩復說一切蓮華部最上祕密入三昧金剛歌曰聒唧捺鼻嚕捺囉嘮捺囉多耨母誐囉惹那穌喝哩鉢囉鉢󰍕西聒唧捺鼻帝叉拏作訖囉達囉母哩底惹誐地儞野散多多聒唧捺鼻騷摩也扇多嚩布囉叉囉難哥摩攞摩那寫吠聒唧捺鼻禰鉢多哥摩三摩野鉢囉悉󰇄摩摩鉢捺摩囉惹呬復說一切寶部最上祕密入三昧金剛歌曰薩哩嚩鼻尸哥鉢囉彌說囉多僧悉󰇄左叉野儞地鉢囉摩薩哩嚩誐囉計覩尾惹踰蹉囉野多室哩嚩日囉囉怛那婆嚩彌蘇珂捺復說摩度迦囉三尊歌曰普哩普嚩莎復說四賢聖歌曰紇哩吽室哩毘踰復說諸龍王歌曰普普復說金剛手大藥剎主諸閼伽供養金剛歌曰薩哩嚩哩伽曼拏羅禰難嚩日囉達囉訖囉摩尾摩哩捺尾吉囉尾吉囉伴儒蹉捺野那設野喝那捺喝鉢左婆悉彌俱嚕骨嚕馱吽哥囉摩怛哩拏盎復說最上自在大曼拏羅最上祕密入三昧金剛歌曰聒唧捺摩朗耨曼拏羅薩喝薩囉嚕左嚩布沙尾囉惹西鉢囉羅野那羅哩哥酤致哥囉奔惹摩賀婆野禰必底那聒唧聒唧捺尾哥底禰必底穌珂扇多摩那禰惹那嚕鉢馱哩拏薩哩嚩惹誐蹉摩哩閉多穌嚕鉢勃哩多達囉播尼那聒唧誐誐那彌嚩薩哩嚩僧悉體覩惹誐旦尾那踰󰍕覩尾戍達那野怛鑁嚩日囉薩埵悉󰇄摩拽尸沙尾那野尾捺誐馱薩穌契毘藥復說最上祕密儀中最上祕密三種三昧金剛歌曰唵鉢囉尾設婆誐鑁摩賀穌珂謨叉布囕薩哩嚩悉提穌珂波囉摩囕摩煬波囉摩穌枯怛摩悉𠆙𠺁吽鑁呼鉢囉悉󰇄莎以如是等最上甚深祕密三種三昧真實理金剛歌而作供養所求成就皆得圓滿此一切如來最上祕密諸儀軌中大毘首三昧供養以此供養者金剛薩埵即時降赴得毘首相應自在成就即說頌曰此根本儀軌善作諸事業大祕密神通能建大法幢得無盡義味果決成就事獲具足聖財圓滿究竟法毘首大祕密難成者能成所有三摩地靜住自在樂得心之所欲一切無罣礙設或世間人不修諸福業無其勝善力以罪業障故入此曼拏羅求所作成就依根本儀軌隨意所願樂皆悉得圓滿此法殊勝力諸法無能勝設復越三昧及造諸罪業或宿曜加臨若諸魔嬈事入此曼拏羅所作皆成就依法得大利若或未曾入成就曼拏羅若作此壇法而實勝數倍爾時金剛手菩薩復說一切如來三種大三昧最上祕密成就法三種大三昧者所謂佛寶法寶僧寶是大妙樂是大究竟最上寂靜平等安住諸法出生若有行人依法造󰌋像內畫三寶如菩薩相被金剛甲執金剛器仗持眾妙寶以此畫像即成最上曼拏羅然後選擇勝處宮殿精舍嚴飾其地香花羅列行人依法而作成就即得圓滿即說一切如來三種大三昧最上心明曰唵部亢說此明已復說此大明曰怛堆那婆誐嚩覩醯󰂛地薩埵薩怛他誐多耨捺哩瑟致難醯多哩他野儞哩蜜哩釘捺哩設煬爹彌阿尸沙尾那踰女誐禰哩茶儞室左野嚩哩彌多阿顛多婆嚩嚩薩誐囉儞嚩馱哥嚩左捺野怛哩囉怛那多目鉢誐多沒馱達哩摩誐拏伊底阿顛多婆嚩僧悉馱尾戍馱室哩哥囉鉢囉伊底薩哩嚩怛他誐多鉢囉摩虞呬也嚩日朗阿他鉢囉摩虞呬也達哩摩多健吒阿哥舍洛叉𧹞薩哩嚩摩哥商左必也洛叉𧹞阿哥舍三摩多踰誐薩哩嚩誐囉三摩多塞普致底鉢囉倪也播囉蜜多阿他摩賀三摩野嚩囉彌底薩哩嚩部仵鉢部礙薩覩細咩摩乃莎摩咄摩那底哩囉怛那布惹波囕摩葛嚕彌底嚩捺摩賀彌底如是諸佛心明能作成就法以此方便設諸儀軌依法而作隨意成就若人設受五欲樂建此曼拏羅隨其所願皆得成就又復此諸佛最上祕密三種三昧心明及印相等法當傳諸弟子亦令隨意而求成就若時弟子依此祕密儀當設種種微妙供養於佛法僧及阿闍梨以殷重心求諸成就若自作若為他作皆令得成復說金剛手忿怒明王最上祕密儀行人依本法畫忿怒明王色如金剛火大日輪坐眾色蓮華於蓮華上明王左右畫四親近菩薩其左一作綠色第二作金色其右一作紅白色第二青白色復於左右畫四菩薩各持本幖幟謂金剛杖輪鈴幡等各作喜怒相安住本法即說彼心明曰吽烏波紇哩捺野呬行人當手持金剛鈴杵誦此心明安置賢聖時即得󰌋像法圓就如是安置已即成最上祕密曼拏羅然後依儀法當誦三昧明曰󰍕爹囉瞿捺婆嚩骨嚕馱嚩日囉儗儞塞健馱母哩多野鉢囉禰鉢多嚩日囉摩賀踰誐拏吉儞也薩哩嚩覩入嚩攞伊底嚩日朗阿他達哩摩阿哥舍洛叉𧹞薩哩嚩摩哥商左鱉洛叉拏摩哥舍三滿多踰儗薩哩嚩彌嚩怛囉娑達曳薩哩嚩哥舍誐囉踰儗那薩哩嚩哥舍彌底沒嚕鑁母捺哩旦嚩日囉母捺囉鼻怛哩路哥摩畢婆叉曳禰底此金剛賢聖最上祕密三昧明誦已然後依如來部儀軌而用本印獻金剛歌舞等供養行人依法作此成就者悉得如意復說觀自在菩薩最上祕密調伏儀行人當作󰌋像內畫觀自在菩薩如閃電光輪作金剛舞勢具足百臂圓如輪相手持蓮華等諸幖幟於菩薩周匝畫顰眉等賢聖皆作忿怒相亦持蓮華并諸幖幟如是依法畫已即成曼拏羅然後於像前誦此一切法金剛三昧明曰怛堆那婆誐鑁沒馱阿嚩路吉帝說囉哥嚕底尾那踰播野戍地訖哩拏鉢囉那哩底多彌底鉢囉忙嚩日朗拽他囉葛旦醯哥摩朗囉誐奴曬哩那隸鱉帝哩嚩薩奴曬哩嚩虎尾臺薩怛他戍唐怛哩馱覩哥彌底鉢囉摩虞呬也達哩摩多健吒曳那曳乃嚩尾地那惹誐地那野摩嚩呬鉢捺摩戍󰇄誐囉踰誐怛摩帝那帝乃嚩輸達曳禰底如是一切法金剛三昧大明誦已依蓮華部法作種種供養所作皆成就復說虛空藏菩薩成就一切儀軌󰌋像法當於󰌋內依法畫大日輪於輪中畫虛空藏菩薩身如琉璃色而坐眾色蓮華於其華上菩薩左右畫四親近菩薩謂灌頂菩薩寶藏菩薩寶幢菩薩大供養菩薩如是畫已即成最上曼拏羅此微妙金剛大日輪普照如來虛空藏菩薩善滿一切願法寶祕密鈴善施一切欲所有勝義意願最上成就等皆由此法獲諸解脫妙樂遂諸意欲若自作或為他作悉皆圓滿此最上三昧以此法故速能成就金剛薩埵此法於諸儀軌中成就最勝故復說一切成就金剛薩埵最上大印三昧儀軌若有下根眾生造諸罪業作不饒益行者見此法已罪業銷滅得成大菩薩而能饒益眾生起大方便如金剛薩埵住堅固真實三業不越於三昧安住金剛界然後當傳大印受大印已獲得一切成就此大印法至如諸佛亦不敢越於三昧諸求金剛薩埵乃至求成佛者縱經俱胝劫而不能得若以此最上大印力故速能得成就諸佛菩薩而能隨其所化眾生所有意願當為說諸成就法此大印者是大方便善能圓滿諸法故所以者何結此大印時諸佛菩薩皆悉雲集於剎那間施諸所欲如是施已復讚歎言金剛薩埵是最上善巧微妙甚深廣大清淨無所有性無盡無竭最上至極出生盡虛空界大樂適悅決定不空盡諸眾生最勝成就是大自在以微妙字出生一切義以金剛覺悟法令諸眾生悟最上大樂以金剛祕密具令諸眾生安住第一法即說一切如來三昧成就最上祕密儀行人常於清旦時依法結大印持誦心明即得成就一切印又復最上祕密成就法行人依法執金剛鈴杵當誦三種三昧明所求成就皆得圓滿又復依法執持金剛鈴杵當結毘首印持誦明者即得諸印相成就其身得如金剛薩埵所有大自在成就法皆悉施之其諸印相速得圓滿乃至諸成就法皆亦得成隨其意願無不成者復說最上祕密一切相應儀軌法門所言相應者謂諸法之用謂從相應法出生諸界故云何出生謂從本尊正念出生故又復云何名為相應謂即語也語體即聲聲者即大相應理也相應理者即是本尊正念由是相應是即本尊出生本尊出生故是名相應成就又此相應者所謂聚集相應一切印法相應等言聚集相應者謂諸法和合是名聚集相應譬如世間多財聚集諸法和合亦復如是聚集一切印法三昧等是名聚集相應又復一切印法相應者謂十方諸佛如體如相名一切印法此用者即最上成就故謂諸賢聖所有本印由此本印當各用故從是出生大相應法最上祕密成就行人當觀如本尊印法相應次想己身亦復如是即得圓證諸佛菩薩位故諸最上祕密成就儀是甚深最上成就法當如本尊相應攝大毘首印行人當觀己身亦復如是得成微妙字此諸法中最勝是大毘首三昧最上相應攝諸悅樂法又此最上祕密成就儀法中最上成就法當如金剛薩埵根本相應如體如相行人當想己身亦如是得成微妙字義由是獲諸佛清淨三昧即成一切相應主諸成就中最如是相應法諸有所作無不成者設受五欲樂但想如本尊相應此即一切如來最上祕密無上大乘清淨大三昧所有諸如來大樂根本相應即是金剛決定三昧此相應法是大良藥有最勝功能故是成就中一切得自在行人當知若修此相應者即得如金剛薩埵精進悅樂而能增長色力壽命所有一切成就儀法於剎那間皆悉圓滿何以故修如是相應大印住如是相應即依本尊相應成就儀而作相應三昧成就事故又復行人當知心如幻化而無定止身如器具造作所成身非覺知與心相離故亦非相離故此印法相應亦復如是譬如色心之法本非一故身心合和作諸事業印法相應和合亦爾如是三昧及此相應互作成就若諸行人以無我法修諸相應成就事者此諸行人即是如來又復一切印相應者謂印體具大樂堅固由是大樂堅固成就諸樂相應事若諸行人勤求此最上祕密成就法者但當精進發菩提心至意專勤勿以苦節加行而令疲極則生退轉但以悅樂心與大樂相應當作成就是名一切印相應法又復樂相應者能作成就事謂諸樂法隨宜而受如本尊相應大樂法故一切如來最上祕密無上大乘大教王是金剛薩埵最上大樂相應法故又復一切適悅相應者謂一切三昧相應成就故行人修此法者當與適悅心相應何以故若勤苦加行即於自體而生困苦由是於法而生散亂不能專注作諸成就是故修相應行者隨意隨力而於飲食受用乃至四威儀中戲笑語言於一切處無復罣礙設有未入曼拏羅及有諸障惱但當依本尊相應行修成就法者於剎那間皆悉圓滿此大欲樂三昧自在主諸金剛部王若求證諸佛及諸大菩薩由此相應法尚得成就何況求諸成就事此決定成就法一切皆得成能成諸密印能盡苦邊際以此相應微妙是名金剛薩埵最上適悅法又復一切堅固相應者謂一切法自性堅固原始至終唯一真智自性堅固自體無別故又復一切堅固授記相應者謂依本尊相應大智方便當作一切法求諸成就事決定圓滿是為堅固授記相應又最上祕密堅固授記相應者即金剛薩埵大相應法作諸供養求種種事皆得圓滿是名授記相應即說頌曰此真理最上微妙相應法甚深祕密中最尊勝無比若大阿闍梨及上智弟子有大菩提心授此相應法若遇無智人雖愛樂成就於法無信解勿得傳授之此法非難成非勤苦加行但依法軌儀而善作成就起精進所修是人獲大利解脫諸魔事諸天不能見是金剛薩埵成佛菩薩道此最上相應皆悉得圓滿爾時金剛手菩薩宣說此決定不空最上善巧微妙廣大不可思議甚深之法所有盡無盡成就法皆悉能成行人當隨意隨處結跏趺坐心意調柔然後以左手結堅固一切智印安於左胯之側右手戲擲金剛杵以金剛三業成就故是即金剛薩埵依如是法儀速成堅固不退乃至諸大菩薩及如來地於諸成就得大自在如是金剛薩埵一切處堅固行人設復未入曼拏羅修此大印者得諸佛恭敬供養獲一切聖財大樂自在此大祕密印三界中最上成就此大印與金剛薩埵等無有異所有諸成就及種種事業大妙樂等以此大印故皆悉圓滿所求之法無不成就復說金剛薩埵根本大印以此印故於一切曼拏羅所有三昧鉤召入寤敬愛等種種成就法皆得圓滿亦名金剛祕密三昧印其印當十指相合名為金剛合掌又復十指相交如拳名為金剛縛以此金剛縛展二頭指及二拇指復屈二中指入於掌內與二拇指相捻二頭指平正如金剛杵是名金剛薩埵根本大印即此根本大印復二中指如鈎安於本心如作鈎召勢是名金剛鈎印此金剛鈎印與金剛薩埵作大愛樂若用此鈎印及心明作鈎召時金剛薩埵生大愛敬速降曼拏羅當得金剛薩埵大欲大樂如是鈎召已所有一切如來及諸菩薩乃至一切有情悉皆平等速得鈎召若鈎召不降赴者速得破壞復說大樂金剛三昧心閼伽印先當二手作如金剛鉢相然結前金剛印後以二中指如花枝當以心明加持以此三昧閼伽印若授灌頂者是人得一切自在此印功用亦如前印於一切法皆得用之復說入曼拏羅幡印當右手竪三指如幡拇指與小指頭相捻作嬉戲歌舞入於曼拏羅而先頂禮本尊若結此印入曼拏羅者即成金剛阿闍梨定成供養事然後隨力隨意以香華幖幟等當獻供養復用結幡印頂禮於本尊而發是言我今頂禮本尊言已即作金剛合掌安於頂上頂禮金剛薩埵及諸如來而伸稱讚然後二手作金剛縛拇指相交各屈頭指安自頂上如戴寶冠復改金剛拳於頂左右而作繫鬘相復如垂帶勢作是印法已當想如金剛薩埵授己灌頂然後以大樂金剛甘露水自灌其頂作灌頂已所有金剛阿闍梨法皆得成就又復若為弟子授灌頂者當以金剛合掌作頂禮印以眾妙花授與灌頂如是印法及諸曼拏羅儀即成一切成就自在是名金剛薩埵印成就儀復說印法若欲召請金剛薩埵者行人當跏趺而坐結大樂祕密金剛鈎印及誦心明而作鈎召然後依法獻種種歌舞等供養而伸稱讚復結嬉戲印作禮持誦以金剛歌舞等供養故所作之法即得成就即說最上祕密金剛歌曰薩哩嚩努囉誐穌珂素怛摩那娑怛鑁嚩日囉薩埵波囉摩穌囉多婆嚩彌摩賀穌珂涅哩除薩囉野捺鉢囉底鉢爹悉󰇄左羅具鉢囉拏多如是金剛歌若常讚詠者得大樂尊堅固愛敬作諸成就此大祕密歌常持於本心若於讚歎時令唇齒相合依諸儀軌不離金剛語善成諸部法詠吽字等歌隨力而作隨其所欲以調順語業微出其聲令梵音和雅歌詠金剛薩埵法此最上成就歌當於一切處隨意持誦當用金剛薩埵大印其印左手作智拳右手持金剛杵以此印明當作成就法如是等印皆依本尊法及用心明所作皆成復說一切如來印相其印以二手先作一切如來金剛智拳如金剛寶灌頂法而作灌頂灌於五處復作合掌如供養勢磔開其手却作二拳左拳向外豎立頭指右拳向內安於本心成印此一切如來智拳大印是決定不空結此印時獲不退地當證阿耨多羅三藐三菩提是人不可見遠離諸禁縛乃至諸魔軍亦不能嬈亂又復結此印者當觀如佛若供養此人當如供養諸佛菩薩如是大印儀所有三昧印蓮華印金剛印皆亦如是所謂羯磨印者先二手平仰二拇指舒向於頭指安於本心已復作如寶灌頂成印又復如前二手平仰各微屈頭節二中指相結如金剛蓮華即成法印即說此印明曰阿呼怛囕紇哩吽又復改羯磨印以左手作金剛拳屈拇指入拳內此成一切如來智拳大印又復以右手如捻衣角鉤於本心而復展手作觸地相此成降諸魔軍印又復不改此印而復仰手成印是名出生印亦名施願印亦名授記印復以此印作捻衣角如開蓮華勢成印是名出生法印亦名清淨諸法印復以此印豎三指如幡即成幡印結此印時所有願求決定成就復說一切如來智拳大羯磨印成就若用此印安病人身其病即差若安於心諸毒銷除乃至邪印法等悉皆滅壞即說明曰唵吽用此明同前羯磨印法功能成就若結印持誦此明旋轉於身獲大辯才所有一切如來最上大密印悉得堅固如是若安於諸根得諸根圓滿若稱念諸佛已旋轉諸方復安於本心或自求成就或為他作皆悉得大悅樂乃至證佛菩提若結此印觀想諸佛當了五蘊如陶師輪然後身作禮敬口誦大明一心正念觀想住於捨念戒精進慈定智慧方便力堅固出生陀羅尼門滿足十地行四無礙解十八不共法以毘首羯磨法廣饒益眾生以金剛三業作大佛事即說諸大明曰唵冒地唧多嚩日哩唵三滿多跋󰋂囉左哩曳唵進多摩尼唵阿󰍕嚕提唵惹底尾嚩哩帝唵薩哩嚩尾倪也儞唵尾囉誐達哩摩帝唵尾哩也葛嚩濟唵薩哩嚩誐彌儞唵嚩日囉󰋂哩茶唧帝吽唵薩哩嚩怛他誐帝唵莎婆嚩戍馱達哩摩多倪也那尾戍地唵達哩摩尾輸馱󰍕唵尾遜婆嚩日哩尼發吒唵哥摩囉儗唵𠺁嚩日哩唵吽薩哩嚩󰋂摩󰍕唵紇哩唵阿哥囉目契唵鉢囉倪也播囉彌帝阿鑁吽唵阿唵薩哩嚩怛他誐多哥野儗哩唵薩哩嚩怛他誐多嚩儗尾戍地唵薩哩嚩怛他誐多唧多嚩日哩阿如是一切如來語印法鼓出微妙之音有微妙之義是大法語是諸佛心能決定成就所作事業當依法持誦念諸佛已然後以一切如來正念及一切如來印而作成就復說金剛火焰日輪印相先結金剛大印復改作三昧印後復作金剛縛已諸指皆如火焰輪二中指如金剛杵成印此印能調伏三界亦能作敬愛金剛薩埵又復不改前印左手作拳頭指豎立如期尅相右手如鈎成印是名降三界印此印能鈎召一切又復二手作忿怒拳已復作金剛鈎如期尅相成印是名金剛鈎印此印善作一切事能作諸成就又復作金剛合掌十指如火焰成印是名顰眉菩薩印此印善作種種事善調伏諸惡又復作金剛合掌復左手如鉤勢成印此印能鉤召一切亦能作入寤法悉得成就又復左手作金剛拳右手如三叉成印此印能脫一切枷鏁禁縛又復二手如開敷蓮華成印此印能斷一切煩惱又復二手作金剛縛二拇指相並成印亦名降三界印此印善作鉤召調伏最上成就又復右手頭指鉤左手頭指如挽弓勢成印此印善作鉤召亦能作諸敬愛又復如降三界印右手作金剛拳展臂以小指安左手背成印此印善破諸惡邪印善作諸成就又復二手作金剛縛柔軟緊密成印是名金剛成就印又復二手作金剛縛二拇指與頭指如金剛杵成印此印能破壞諸惡所有幡印與鈴印皆作最勝法亦能破壞諸惡三界中殊勝是金剛薩埵灌頂印又復金剛部賢聖印二手作金剛拳依此法儀本部賢聖以金剛寶作灌頂作金剛合掌以淨帛覆面二拇指如金剛當作金剛灌頂已然後依法作禮受持金剛杵乃隨力獻阿闍梨供養即得成一切法如是等諸部印相皆依法結同大明用即得所作成就爾時諸如來及大菩薩眾金剛賢聖等共異口同音發如是問言金剛手菩薩如仁者所說最上羯磨法善作諸成就其所說儀軌微妙真實理從無相之法而現諸儀軌是儀軌云何何名最上教復何為根本何名本無有復名金剛手以何為大欲復何名大樂何名為善賢何名高舉勢何名諸法中自在金剛手內外大心明云何而出生根本微妙歌何說復何義大金剛三昧此法名何等云何菩提心云何三摩地云何菩提行以何降魔軍云何證菩提云何本部生云何欲解脫何者三種名云何一切處大金剛大樂何不空三昧何八曼拏羅當有何果利及成就儀軌大祕密真理以何而演說云何本尊法諸部復云何云何灌頂理云何賢聖眾云何五祕密何名虛空藏如何幖幟法一切鈎召法云何諸供養云何見前法云何成就儀云何非勤苦如是諸祕密最上真實理為成微妙字而廣利眾生如上為宣說是時金剛手受諸佛勸請為利眾生故而說如上法所言儀軌者謂諸法儀軌是無儀軌法饒益諸眾生而現諸儀軌由如是儀軌清淨諸法故言最上教者謂攝一切法出生佛菩薩祕密真實理是名最上教所言根本者謂即真實智徧滿虛空界如金剛堅固是大欲大樂最上微妙字即金剛薩埵諸儀軌實理所言本無者如虛空本性謂金剛薩埵是大堅固身是名本無有言金剛手者是即大自在善施諸成就是金剛部主愛樂微妙字所言大欲者謂離諸過失了達究竟法是名為大欲所言大樂者謂真實妙理即金剛薩埵出生所依故所言善賢者謂清淨法界解脫諸如來遍滿普賢身其高舉勢者謂所有成就最上自在印鈎召諸成就是名高舉勢所言諸法中自在金剛手謂即根本教真實微妙理若至心誦持獲一切功德是名諸法中自在金剛手所言菩提心謂不可思議廣大甚深法成就諸妙樂能變化一切清淨菩提心由是而堅固作諸殊勝業安住三摩地即此三摩地金剛智出生從金剛所生名金剛薩埵此即諸佛身是名菩提心所言大金剛謂攝諸有情令修我教法祕密真實理若常修習者即成大金剛所言菩提行謂觀諸有情染著諸煩惱為利益彼故常行普賢行是名菩提行所言降魔者謂即諸魔心是心即如來若能調伏心無復諸魔嬈是即降魔軍所言證菩提謂解悟本心堅固菩提智了真實妙理即成等正覺是名證菩提又言金剛手謂調伏諸惡令迷者悟解諸佛金剛杵堅固菩提心諸佛所付授是法界真理受持為器仗成就諸法故是名金剛手所言本部生謂智度為母方便解為父從金剛手法出生諸部法是名本部生所言欲解脫謂大欲大樂善獲諸成就諸成就樂句是即大樂法是名欲解脫所言三種名謂三世無邊而悉能調伏而作三界主復名為三寶復名為三界能作諸成壞是為三種名所言一切處大金剛大樂謂一切有情欲廣大利益其心無定止若於一切處安住堅固心了達真實義是名一切處所言根本歌及內外心明謂三有最勝成就大自在菩薩利有情是大欲大樂祕密微妙句吽字歌心明乃至外心明皆真實理智以外祕密心而生悅樂故所作皆成就名根本歌等其不空三昧謂作成就法以微妙大樂所作獲成就非勤苦而得此大三昧法諸佛不能越名不空三昧八曼拏羅者謂隨其處所但以隨分力各稱彼根性隨時作諸法即現賢聖眾其所得果報獲大究竟福作此曼拏羅先觀察十方當從北起首而乃絣四線分列八壇相皆依本儀法依本尊相應想成曼拏羅作諸成就法即此曼拏羅是大真實理所言大祕密謂諸祕密法而本無所有是大樂金剛即同普賢身金剛眾大主是名大祕密所言本尊法謂根本最勝曼拏羅之主是最上大欲是大適悅心而常現笑容其身如月色眾寶嚴身相光明普照耀是三有最勝施諸妙樂境善成微妙句故號為本尊所言灌頂理謂佛寶功德三界無比法唯此寶最勝受佛灌頂者而證法王位是名灌頂理所言三摩地當結跏趺坐而結禪定印以左手押右觀想金剛手是名三摩地所言賢聖眾謂金剛賢聖是真實義智善悟解一切諸成就最勝一切大吉祥具諸法聖財一切法中最所有成就法皆賢聖印相即金剛薩埵祕密大主宰所言五祕密謂毘盧遮那及不動如來寶生無量壽不空成就等是名五祕密所言諸部者謂一切如來真實之妙理成金剛薩埵毘盧遮那佛不動如來部寶生無量壽不空成就等真理亦如是又金剛部主善調諸惡者以純善方便如日而普照此金剛部尊饒益諸有情善成諸教法毘首金剛部是攝大方便觀自在菩薩依眾蓮華部獲最上成就觀自在菩薩即金剛薩埵蓮華部真理攝三摩地智蓮華部清淨能淨諸有情所言虛空藏謂即大聖財遍滿於虛空虛空藏菩薩是大灌頂法所有寶生部是無盡寶藏大灌頂法幢善攝一切願即金剛薩埵於諸曼拏羅常施真實理金剛部灌頂寶生無量壽真理亦如是根本諸幖幟是最上成就以妙真實理是自在器仗五種大祕密即是金剛杵其諸部幖幟謂真實理智諸佛毘首行即證大菩提而彼金剛部寶部蓮華部善攝一切義成就祕密法所言鈎召法謂諸祕密儀以金剛鈎鈴而作於鈎召所言諸供養謂諸祕密儀適悅而供養種種歌舞等所言見前法謂諸祕密儀各用於本印然後當一心持誦真實理又復諸如來諸成就見前以大三昧法真實微妙理是根本真空金剛薩埵性是即普賢身亦為金剛主所言成就法謂諸儀軌中所作成就事當依本尊法而作諸成就但隨所住處諸儀軌皆成依法持鈴杵覺悟於世間欲成就諸法速成根本教所言非勤苦謂所作成就而不須加行隨意隨處所隨欲隨飲食乃至四威儀語言及戲笑但發至誠心住等引相應依本尊儀法如是相應理速成一切法此根本大教是甚深祕密若依法修習所願皆圓滿所有諸如來及諸大菩薩常受持此法是最上大樂真實微妙句大欲大妙樂