名為究竟□□□□□□□□□相乖違亦違究竟一實中道□佛說三種究竟猶豫多端若為證會又依深密佛自會釋諸說空教唯依遍計說諸法空如□可寧破相宗中三性俱遣餘一一義有多妨礙□舉可知不能繁廣當知瑜伽補處宣說乃□解釋一切諸經勿謂但釋深密等教故彼論釋□□□云此論殊勝若蓮華猶如寶藏如大海具□諸□廣大義善釋其文無有遺又云今說此論所因云何謂諸有情無始時來於一切法處中實相無知疑惑顛倒僻執乃至□□□□□隨其所宜方便為說種種妙法處□□相令諸有情知一切如是如是空故非有如是如是有故非空□□□法非空非有遠離疑惑顛倒僻執修行滅障證三菩提證寂滅樂佛涅槃後魔事紛起部執競起多著有見龍猛菩薩證極喜地採集眾義無相空教造中論等究暢真要除彼有見暨提婆等諸大論師造百論等弘闡大義由是眾生後著無見無著菩薩位登初地證法光定得大神通□□慈尊請說此論理無不窮事無不盡文無不釋義無不諭疑無不遣執無不破行無不修果無不證正為菩薩令□諸乘境行果等皆得善巧勤修大乘證大菩提廣為有情常無倒說兼為餘乘令依自法修自分行得自果證如是略說此論所由故知通釋一切聖教除空有見起處中行寧說瑜伽唯法相宗問豈不諸經多說法相或多破相或復融會寧不分宗答准言諸教無此三義但說定判如是如是經之與論破彼宗攝即為不可皆□是故是故應說大乘妙理隨何等經皆有法相破□□會□有偏明一義多處理實此三不相捨離以辨法體除執會通義皆遍故問若爾何故於大乘中中宗邊宗清辨護法無相法相諸宗各別答但由釋者製作不同隨能釋意說宗有異非是佛語墮諸邊故先別立宗由此應說於大乘中宗分有二一勝義皆空如應理圓實宗即是龍猛菩薩下至清辨論師依無相教說勝義中一切皆空世俗是有掌珍頌云真證有為空如幻緣生故無為無有實不起似空花乃至不立三性唯識等後宗即是慈是如來乃至護法菩薩依深密等顯了言教說勝義諦非空非不空辨中邊論慈尊頌曰虛妄分別有於此二都無此中唯有空於彼亦有此故說一切法非空非不空有無及有故是即契中道三性之中遍計性無依圓是有故二乘別問所言勝義及世俗諦其相如何答還依二宗所說有異且勝空宗勝義諦一切教都空世俗諦中可有色心修斷等法如經說云凡所有相皆是虛妄此世俗諦諸相非相則見如來此勝義諦四生三界所有眾生是世俗諦實無眾生得滅度者是勝義諦應理宗說真俗二諦二義不同一依人辨諦二約法辨諦二種二諦俱通空有且依人者涅槃經云上智所知名勝義中智所知名世俗二智所知皆通有故知二諦空有俱通言依法者法有勝劣互相形待而為真俗此有四重一虛實二諦瓶軍林等虛為世俗蘊處界等實為勝義二理事二諦蘊等事法麁為世俗四諦道理細為勝義三淺深二諦四諦安立淺為世俗二空真如深為勝義四詮旨二諦二空真如帶詮世俗一真法界之詮勝義總有五法初軍林等俗而非真後一真法界真而非俗中間三法亦真亦俗互相形故廣如唯識第九顯揚第六大論等說然初一種世間共執以為實有我法性故空而非有餘之四法通是依他圓成性故有而非空故說二諦體通空有非如前說勝義皆空既知二宗所說二諦次應徵問空有所由勝空者曰大經說云設有一法過盤者我亦說為如幻如化般若心云色即是空空即是色受相行識亦復如是此經亦云般若波羅蜜即非般若波羅蜜乃至無法可說等准此等教諸法皆空又五蘊云法若有體自可能生既藉眾緣明知非有如結手巾為兔等像無兔等性應理者曰即准此經福聚無量如何非有又說如來有五眼等又發阿耨菩提者於法不說斷滅相等又復經云有為無為名為有我及我所名為無又云無我無造無受者善惡之法亦不亡等雖說藉緣是幻化體都無所有由應理者亦以幻化喻依他故星翳燈幻喻有為故又說眾生我皆令入無餘滅度若皆空者何假令空花而□於涅槃勝空者云此等諸法文皆據俗諦非真空中有造修等應理難曰如之俗諦與勝義諦為一為異若言一者有空相違不見苦樂及冷熱等間為一故若言異者二諦本俱如何一有而一非有彼答二諦其體無別俗諦體有可苦樂等非體通二諦相對妄情是有真理皆空今隨妄情說俗諦有就實而談俗諦亦空難曰世俗妄故令捨俗諦入真空者是無諸法斷滅相過答體既是無無可斷滅故言不說法斷滅相此與應理解釋全別問曰依勝空說妄有真無二諦體一未審應理所說二諦為一為異答應理所說非一非異何以故義用別故非一無別體故非異即如瓶軍林等五法相望展轉皆爾既非一異翻此即說或異或一皆無有妨仁王經云有無本自二譬如牛二角照見解無二二諦常不即解心見無二求二不可得非謂二諦一非二何可得於解當自一於諦當自二通達此無二入真第一義頌意真如為勝義諦依他遍計為世俗諦二智境故名為諦異唯約真智即稱解或一異或皆無有違唯識亦云故此與依他非異非不異如無常等性非不見此彼瑜伽七十五云於大乘中或有一類惡取空故作如是言由世俗故一切皆有由勝義故一切皆無應告彼言何者世俗何者勝義彼若本言義一切法皆無自性是名勝義若於諸法無自性中自性可得是名世俗何以無所有中建立世俗經假設名言而起說故應告彼曰汝何所欲名言世俗為從因有自性可得為唯名言世俗說有若名言世俗從因有者名言世俗從因而生而非是有不應道理又應告言長老何緣諸可得者此無自性彼答言顛倒事故復應告言汝何所欲此顛倒事為有為無若言有者說一切法由勝義故皆無自性不應道理若言無者顛倒事故諸可得者此無自性不應道理空者者曰大菩薩藏經第二卷云空與菩薩性無有二由無二故不可言說又云遠離取執勝義諦中無法可得由性無故說名為空由此說空為□了義應理者此亦非證謂依瞬若遍計無故與覺無二又瞬若多空性真如與覺無二不言菩提體即空無若實皆空何空何覺若云隨破妄情空覺無二據勝義諦無覺無空即應分別兔角長短此既不爾彼云何又云遠離取執勝義諦中無法可得不言非執勝義諦中亦空無法又若二諦體性是一而非有者應無凡聖染淨作業人天五趣即無三惡悲所度生菩薩德自行於勤苦以空無故誰為誰說何法何求不應智者為除幻敵求石女兒用為軍旅又凡夫妄倒可有世俗色心等法諸佛如來妄倒已斷何有色身淨妙土等若言以佛悲心為眾生故未現身土眾生妄倒若已斷盡諸佛身土亦不立者勝義既空悲智之心亦應非有誰為能度眾生之本故言空者是密意說教理既然故與前說掌珍比量作聖教相違過以違法教不空義故唯識亦云彼特違害前所引經勝空者曰我亦有教引前所說大般若等為證成故應理者曰教有顯了及不可義違顯了教故汝為過謂深密經說第二時以隱密相轉正法輪說一切空非真了義又云相生勝義無自性如是我皆已顯不若不知佛此密意失壞正道不能往經既自說諸法無性無量隱密相非真了義今判說空為第一說是故為過問曰龍猛無著俱登極喜同證法性智見不殊因何二宗所說有異答據其至理平等無差佛對根宜顯密異說菩薩亦爾對根宜聞所弘各異由著有見龍猛菩薩密弘於空空見若生亦成其病故須雙說非有非空遠離二邊契會中道如向瑜伽釋論等說又復大乘無相空教依真智境遣一切相密說皆空諸大菩薩對著有病弘斯密教非於中道而不證悟未□不悟廣與乖淨豈菩薩有所相違上通辨宗隨其勝空及應理者所弘二諦並此經明如功德論咸歸通二宗解智者當悉別明宗者題名般若故即為宗般若有三實相觀照及與文字慈恩三藏依諸經論更加二種謂即境界及以眷屬通有五法一般若性二般若相三般若因四般若境五般若伴刻性相從俱名般若有義此經觀照為宗說能斷故如大經說六度之中其般若度為州為諸為遵為首為燈炬等故此唯以惠相為宗即無分別本後二智通生法空或取加行亦不違理由十八住通攝地上位故有義亦以實相般若為經所宗能斷性故真理為本智方生故金寶亦喻如來藏故經中廣明無相真理法身極果是無相智正所觀故若辨如體諸釋不同如淨業障經疏述問何不取文字等三答非經正明彼□末故此二本故菩提涅槃二為體故即五法性攝三身故能緣所緣能依所依若性若相功德本故第三門訖第四所被根宜者初辨根性後以教被□初根性差別不同一乘五性自古紛諍今略敘之三說不同一云眾生皆有佛性決定無有定性二乘及無性者涅槃經第二十七云師子吼者是決定說一切眾生悉有佛性又云一切眾生悉皆有心凡有心者悉皆當得阿耨菩提是故我說一切眾生悉有佛性又第三十七云為非佛性說於佛性非佛性者所謂牆壁瓦石無情之物離如是等無情之物是名佛性准此經文非是准理有情五蘊不被簡故亦非少分離無情物是佛性故豈可為作非佛性說於佛性之中有非佛性如說離有為法說於無為無為之中有為耶又涅槃云一切眾生皆有三定謂上中下上者佛性中者初禪下者大地中定非是少分故知如上定亦是一切同一文故既云是定故非准理說首楞嚴定為佛性故法華經云一大事因緣出現世於欲令眾生開佛知見使得清淨等又云十方佛土中唯有一乘位無二亦無三除佛方便說但以假名字引導於眾生佛性論云二空真如名應得因以應得佛果故名應得知故有理性者定有行果理既一切皆有行果故非少分若謂法華二乘無滅悉當成佛此說不同定二乘非是定性者不然不定亦成佛教起初轉法輪令說與等說若同何為慇懃三請許說增上慢人起誑驚怖舍利弗等疑佛為魔良由今昔懸殊有斯疑訪故經云所以未曾說說時未生故令正是其時決定說大乘故知合說非先說也二云種姓有五一聲聞姓二緣覺姓三如來姓四不定性五無種性問云何得知有無種姓答四卷八卷二楞伽經皆云大悲菩薩一闡提人畢竟不成覺若皆有姓眾生即應有成佛盡如何大悲畢竟不作又勝鬘經云離善知識無聞非法眾生以人天善根而成熟之善戒經云無種姓人無種姓故雖復發心勤行精進終不能得無菩提地持瑜伽亦同此說又涅槃經三種病人第三若遇不遇良醫決定不差若是有姓如何不差又恒河七人第一當設七人各一即無種姓大莊嚴論第一說闡提有二種一時邊二畢竟時邊有四一者一向行惡二者普斷諸善法三者無解脫分善根四者善根不具足畢竟無涅槃法者無因故彼無般涅槃姓謂但求生死不樂但涅槃然有釋云畢竟者一約所斷善兼生得善斷三世因盡名為畢竟無涅槃性二約時以有鈍根長時流轉不能生名為畢竟無涅槃法不言盡未來際決定無性名為畢竟此釋不然諸斷善根但斷生得非方便善又伏現行非無種子如何無因又與時邊普斷善法應無差別又斷善根大小經論俱是利根非鈍根者畢竟之與盡未來際文別義同若不爾者究竟如虛空應非遍法界又瑜伽論第六十七更有五難六答廣成無姓此應捨敘上來無姓次成定姓依大般若五百九十三善勇猛請言唯願世尊哀慜我等為具宣說如來境智若有情類於聲聞乘姓決定者聞此法已速能證得自無諦地於獨覺乘姓決定者聞此法已速依自乘而得出離乃至云若有情類雖未已入正性離生而於三乘姓不定者聞此法已速發無上正等覺心既決定外別說不定明知別有決定聲聞又瑜伽七十六解深密第二皆說一向趣寂聲聞華嚴第四十說定性緣覺大經第一亦爾涅槃第三十無我相經中為諸比丘說一乘道一行一緣乃至我諸弟子聞我是說已不解我意唱言如來說須陀洹乃至羅漢皆得作佛若皆作佛無決定姓是解佛意何須此說若爾如何法華經中唯說一乘而為究竟答如攝論中以十義會深密亦有會一乘文總依經論佛性有三聲聞有四闡提有三佛性三者一理性謂真如二行性謂無漏種子三隱密姓即慶慶勞之時聲聞四者一應化二退菩提心三增上慢四趣寂闡提三者一大乘二斷善三無種性上來兩家頌引教文並有明說其五釋難及會違文一一研究廣如別記樂廣言論勤說法者皆應敘之三云此有種姓及無種姓乃是如來教密境界散在諸經佛不定說如何前釋欲定是非此十力中種種界力之所知故唯佛與佛為能知之證一一涅槃第十七云三乘之諸說言一乘之法隨宜說三乃至如來明見眾生根故終無虛妄斷罪過故雖無虛妄若知眾生因虛妄說得法利者隨宜方便則為說之是則諸佛甚深境界非二乘知准此經文豈可下凡謬為商略又彼三十四云善男子如來世尊為眾生故廣中說略略中說廣乃至云是故隨人隨意隨時故名如來知諸根力善男子我若當於如是等義作定說者則不得稱我為如來且知根力三十五云善男子如來是諍訟是佛境界非諸聲聞緣覺所知若人於是生疑心者猶能摧壞無量煩惱須彌山若於是中生決定者是名執著乃至善男子如是執著不名為善何如故不能摧壞諸疑網故伽葉復言世尊如是人者本自不疑云何說言不壞疑網善男子其疑者即是疑也三十六云善男子我雖說言一切眾生悉有佛姓眾生不解佛如來等隨自意語善男子如是語者後身菩薩尚不能解況於二乘其餘菩薩又後文云若有說言一切眾生定佛性定無佛性是人皆名謗佛法僧准此等又推功歸佛謹述而已故於諸釋隨所愛樂任情取捨以有教理各齊均故不應於中起朋執心強生偏見謂契佛言無有是處然應是具敘諸家教理欲令學者知所在故問理有一長不應俱是開釋教藏須定指歸今但和光作不定說將令後學何所承稟答義有可定不可定者不決定義理過多解是其一向要令定釋佛尚不定誰敢定乎問祕密難知誠如所過此土眾生樂聞佛性何故如來不作定說答誰言一向樂聞說有然諸佛眾生自有二類一聞佛性欣樂有憑勇猛進趣若聞無性無所因說恩迢等心二者若聞一分無性恐墮此緣加功德進習若聞皆有情此佛性却生怠墮由對機異教不定明但應精勤堅集行願面奉金顏當自知矣上來解釋根性不同以經被者若依初釋更無異論五性之家應須料簡約正所被唯是上乘經云為發大乘說故即餘經云為諸菩薩說應六波羅蜜今得一切種智若約兼被通諸二乘及以無姓下列四眾及於八部無所簡故大般若云般若波羅蜜多能辨聲聞獨覺地即前所引若勇猛文亦被二乘此下菩薩廣大之心三界四生俱令滅度無著菩薩問云何故願此不可得義答生所攝故無過至下當知第五依文正解者有二初釋題目後解經文釋經題者秦魏梁本俱題金剛般若唐國兩本同號能斷金隋朝所翻准彼論後乃名金剛斷割前二本略後三具足舉體攝用但標法喻之名體用雙彰兼陳斷之因廣略雖異義則無違初離釋後令釋梵云跋闍羅此云金剛寶中最勝體類多種正理論云帝釋有寶名為金剛不為餘眾生見真諦記云有六種寶皆名金剛一青多能除一切災厄二黃色能隨人所須出種種物三赤色能令人遊行空中四白色能出水清濁水五空色能出火六碧色能消諸毒上釋喻體次舉義用先依諸教後據此論諸教如涅槃第二十四廣讚金剛三昧譬如金剛所擬之處無不碎壞而是金剛無有折損又云如諸寶中金剛最勝依梁攝論天親菩薩釋金剛定四義為喻一能破煩惱二能引無餘功德三堅實不可破四利用通達一切法定既如是准智亦然對法論第十二釋金剛定四義一無間非世間行所間缺故二堅固能壞一切障非所壞故三一味無分別性純一味故四遍滿緣一切法共相真如為境界故金剛亦四一體無間隙非沙石所難二可知三純一類不變不異四遍滿世界如金剛輪金剛山金剛座金剛杵等總攬諸文金剛十義一最勝二難見三除災四堅實五稱求六能引七利用八無間九一味十遍滿此經文義亦有十種最上第一希有法故義及果報不思議故罪業障惱為消滅故能破堅執非彼故利生嚴土得菩提故能生諸佛集善法故通達無我智見淨故非相心之所雜故諸法如義體無為故福惠如空叵思量故對前喻十如次配釋此雖義具非本論意本論四義一細二牢三能斷四相似初三共義觀照實相遍在諸教後一不共文字般若唯在此經論先標云金剛能斷者此名有二義相應應知如說入正見行入邪見行然釋此文法說不同慈恩解云二義相應者此顯金剛通能所治如說已下是舉例釋正見謂正定聚邪見謂邪定聚行善惡行能入彼聚名彼二行或汎指言如說善惡二人行善惡行此行入正見聚類此行入邪見聚類邪正難殊俱名見行今者能治三惠所治二障染善雖殊俱名金剛如涅槃經云金剛極堅萬物不能壞除白羊角及以龜甲意以土障隨其所應凡夫二乘所不能斷唯發大菩提心三惠方能折伏或斷折或斷此以所斷喻於金剛如入邪見行又如玉石性極堅牢非物所壞唯有金剛能摧破之二障亦爾非凡夫俗智二乘真智之所摧壞二乘不斷惑障習故大乘三惠如彼金剛方能伏斷究竟斷位金剛修惠故經唯說金剛喻定此即能斷喻金剛如入正見行故言二義一所破義二能破義若唯能破邪正二見喻不相應然論文略不解出所治金剛於能斷中菴含方顯河南又釋金剛但喻三惠及教所以然者涅槃經喻如金剛極堅無能摧壞除龜甲等彼經亦爾唯除闡提不能令立菩提之因既羊角等以喻闡提明非所斷名為金剛而言二義者一證真如理如入正見行二斷諸惑如入邪見行此金剛智能破大乘有善根人根熟之者二重障惑不能除彼斷善根人身中或故又有釋云准此論初金剛難壞句義聚明非所斷雖有別處說煩惱難斷猶若金剛此處說其可斷不合以金剛為喻如說闡提難化以燋穀為喻若說闡提可治即不用此喻而言二義相應者金剛能斷堅不堅物名為二義演曰初釋為勝順論文故正以金剛喻能斷智兼喻所斷顯智功能十論經第二云云何破相續如金剛煩惱理有多途喻亦何定如說虛空以喻佛性亦有以喻二障麁重如正理門通理智舉障難斷從若金剛以表智能殊勝超絕非喻所喻誰要今觀煩惱堅硬起觀行耶若爾涅槃經白羊等喻不相應當云何通答涅槃文意非釋此經今借彼喻以顯金剛是彼二物所對所礙而喻所治非謂涅槃障喻金剛上解金剛通能所斷論下別釋唯就能斷乃有四義如前所引論云細者智因故牢者不可壞故隋朝諱堅故翻為細邪堅密義智因即種子不可壞即現行智起惑除明暗不並故不可壞又釋智能證如了因性故名為智因以無間隙非世間行所相雜故名之細密又以細妙非二業等麁所緣故亦名細密言不可壞者顯所治障性堅難壞若依此釋論中四義通能所斷論又云能斷者般若波羅蜜中聞思修所斷如金剛斷處而斷故此以智金剛可斷二障如玉石等名為斷處即舉所斷以顯能斷別作二障喻金剛解者此舉能斷以顯所斷猶若金剛謂聞思修所斷之障乃如金剛處而斷然准論意即釋題名金剛能斷般若以初標云金剛能斷者後又結云是名金剛能斷釋中亦爾先釋金剛後釋能斷此順西域語若言能斷金剛則順此語皆不相違總以能詮之教所詮理智及所斷障喻於金剛論釋第四義云又如畫金剛形初後闊中則狹如是般若波羅蜜中狹者謂淨心地初後闊者謂信行地如來地此顯示不共義也演曰依此經教文字般若初後廣明中間即狹不同餘經名不共義是故此經獨名金剛亦即餘分不同所以一如畫金剛神膊跨則闊在腰則狹有動位故喻令進趣二如畫金剛杵兩頭闊中腰狹極堅勝故令知深妙問何故廣明信行佛地略淨心耶答此經意令發心修行佛種不斷廣談果德勸彼欣樂而能發心地前初修者退轉故廣示行相令其進入初地已去自證得故非退轉故不假多陳故初後廣中間略說又從凡位紹繼佛種爰至佛果不斷義成中間可知何煩廣說故經文義闊狹不同雖如來地釋者即是十地位收然經不明十地何相還指佛果所有功德名如來地故作是釋至下當知問勝天王般若云般若波羅蜜無無有一法可為譬喻如何今說智喻金剛答彼顯智勝超過萬法無可全分相比況者此約少分義用相似故譬金剛諸有智者以喻解故法藉喻明徵由顯著舉已見邊證未見邊和會一處合義平等所有正說名之為喻即以顯了分顯未顯了分地般若梵音此云智慧總有五種文字即是能詮教法觀照惠體實相真性境界即是空有二諦三無性等眷屬者相應四蘊性助伴五蘊性隨其所應即定道共二種戒故然此般若名寬道故理諺五種就勝唯取實相觀照如宗中辨釋此智慧初別後通言別相者具足梵音應言般羅腎若此翻為惠梵云若那此翻為智體雖是同俱別境惠義用有異故得名殊擇法決斷二種異故即准大品涅槃經等若字通目智慧二義此是智慧二字界故般那兩字是其字緣以般助若為慧以那助若為智由是諸經十度之智慧二別勝天王般若云菩薩具足般若具足闍那門能入眾生諸根利鈍得般若門分別句義言通相者由體同故智處說慧慧處說智一切無違即說第六名智度等問題名般若何故行中乃明布施答約前引後即檀度收後淨於前即智度攝互舉一種理實相似又立名據勝修行約故檀智二所舉各別言波羅者此云彼岸法有四種理教行果但取於果菩提涅槃以為彼岸教理通因果行唯在因故未起苦集為河深現起集苦為此岸六度為舟船即以行人五蘊假者而為所度蜜多者離義到義由修施等離生死達至彼岸唯識第九要七最勝之所攝受方可建立波羅蜜多一安住最勝謂要安住菩薩種姓二依止最勝謂要依止大菩提心三意樂最勝謂要具行一切事業五巧便最勝謂要無相智所攝受六迴向最勝謂要迴向無上菩提七清淨最勝謂要不為二障間雜若非此七所攝受者所行施等非到彼岸由斯施等對波羅蜜多一一皆應四句分別辨中邊論第二有十二最勝是故皆得到彼岸名對法論第十一有五義解深密經由五因緣此等相攝如別章辨經者梵音修多羅修姤路皆訛也正云素呾纜乃因四義衣綖席經猶如瞿名仙陀婆等今取經義亦取綖義何者四分律云如種種花置於案上風吹教若以綖連持則不散失眾生根姓如案佛說教義如花若不連持邪見暴風或當飄散今結集連綴佛語如綖貫花如經持□佛地論云以佛聖教貫穿攝持所應說義及所化生如次可取綖經二義然其經字即與此方經結名同此方俗釋經者常也法也古今不易為常揩定是非為法津道物理為經佛教同之亦無有失小乘論中雜心五義謂湧泉等義如常所說經雖在教依瑜伽論出經體中通取所詮故總言經通教及理金剛般若波羅蜜多上通理教由此對經□互相望總有四句謂金剛波若波羅蜜多即經等持業依主隨應解釋解經文中先科判後解釋依無著菩薩科釋此經有七義句十八住處餘二論釋無別科判真諦三藏正宗分中分四一護念付囑二住三修四斷疑兼序流通為其六分菩提留支依金剛仙記判為十二分一一廣多既非論意今是不取然晉朝道安法師時科判諸經八為三分序分正宗流通後譯佛地論親光菩薩釋佛地論經三分正同是知妙理潛通慧心玄合彌天之稱豈虛也哉言三分者一教起因緣分二聖教所說分三德教奉行分名雖少差義理無別即德此判經文有三始從如是至敷座而坐為序分時長老須菩提在大眾中至應作如是觀為正宗餘名流序分又二初通序即如是等後別序爾時世尊已下文是然此二序有五對名一通別對諸經共有當部別緣故二證信序發起序對初傳法者引證合住後說法者別緣發起三經後序經前序對經後教置經前自有故四阿難序如來序對從請得名說方便故五未來序現在序對阿難後請當時緣起故雖有多初二對名義理周盡然各隨勝以立二名不爾證起豈不遍也將釋通序證信先以三門分別一起之因由二建立所以三開合不同起因由者摩訶摩耶經大悲經智度論等具述其事然大悲經優波離教阿難問大術經等阿泥樓豆教者二人共教互舉其一請又四事者一佛滅度後諸比丘等以誰為師二依何處住三惡性比丘如何調伏四切經首當置何言佛教之云我滅度後以波羅提木叉為汝大師依四念處住惡性比丘如何調伏四切經首當置何言佛教之云我滅度後以波羅提木叉為汝大師依四念處住惡性比丘梵檀治之梵默然故不應打罵任擯默故一切經首當置如是我問等言問阿難但申四問不增減耶答戒能上進可以為師念處破例依主修學梵法默然能伏惡人初明正行次明正解次明除障此之三門必依聖教由斯所問不減不增又破生死病要具四事一須名醫二求妙藥三識觸犯四善經方四義如次佛大醫王滅度之後此四為要是故問之有此即是三寶不斷以戒為師即當佛寶惡性比丘既調伏已眾得和合即僧寶不斷餘二法寶念住即通理行二法結集教法理等不斷果法自成是故四義更無增減後結集時阿難依命置如是等建立所以者立如是等自有四意一為除疑二為生信三為簡邪四為顯正言除疑者真諦引微細律阿難昇座眾有三疑一佛大悲從涅槃起二更有佛從他方來三疑阿難轉身成佛為眾說法說如是等三疑併斷二生信者智度論云說時方人令生信故信為能入智度故問信何功能最初令生答夫信體者心淨為性如水清珠能清濁水與一切善而為根本故華嚴云信為道無功德母且如發心趣向三乘有善法欲信為欲依初今生於大乘位聖胎三十以信為首五根五力及七聖財皆信為初入聖即證四不壞信信三寶故能越惡道由信戒故離貧賤因故論亦說有信現觀婆沙論說學佛法者如大龍象以信為手以捨為牙以念為頸以慧為頭於兩肩擔集善法象所飲噉以鼻為手故學法者最初令生又拔眾生出生死埿須舉信手後陳正宗為佛教手序令生信為眾生手兩手相接出淤埿故智度論云如人有手至於寶山隨意所取若其無手空無所得有信心人入佛法寶能證道果若無信心雖解文義空無所得是故經初令生淨信三簡邪者外道教初皆置阿漚二字云梵王有七十二字以訓於世眾生轉薄梵王瞋怒吞噉佉字唯此二字在口兩角阿表於無漚表於有置彼教初今置六句為簡於彼故智論云一切經首當置信何言簡異外道四顯正者三寶最吉祥故我經初說佛為佛寶我聞比丘為眾僧寶如是一時及處為法寶法寶三者一所說法二說時三說處故第三開合者真諦記中開為七事一如是者標所聞法二我者辨能聞人三聞者親承音旨四一時者顯所聞法者善合時宜五佛者明能說主六住處者顯說有處七大比丘等顯非獨聞智度論中我聞為一總說六義一信二聞三時四主五處六眾世親菩薩般若燈論亦有六義故彼頌云前三明弟子後三證師說一切修多羅其事皆如是有引法華論云證信序中分六成就者謬也或總分五如佛地論一總顯已聞二說經時分三明說經主四說經處五同聞眾即合如是我聞為一今又助釋可分為五謂能說為一然佛說法離四種失一無非法即如是二無非根即我聞此比丘三無非時即一時四無非處在舍衛等或總為四真諦三藏所釋七事總唯有四初如是者明所聞法次我聞者辨能聞人次二證所聞法後二證能聞人又解云能說能受所學所依故分為四佛為能說主我聞比丘為受教人如是為所學法一時及處為說所依能受弟子有眾別故說法所依有時處故或合為三即前三寶又依佛地義可分三一總顯已聞及說教時二別顯教主及說教處三教所被根或合為三人二法人稟法以成德法藉人以弘宣兩相資成互為因果一佛二我聞三比丘眾此三屬人一如是二時三處此三屬法人有師資資中傳證法有假實假中時處故總為二或合為一即證信通序經如是演曰自古多釋今敘三門一別解如是二合解如是三帶我聞解初即如是兩字各別訓釋次即總申二字之意後如是兩字連我聞解非釋我聞初別解者唐梵道俗總有九釋一一安法師云有無不二為如如非有無為是如無所如是無所如是故云如是二支公云教能顯理為如智能照理為是三智者禪師云以文為如以理為是文以□詮為如理以無非為是四註法華云如是者感應之瑞如以順根受名是以無非立稱眾生以無非為感如來以順根為應傳法者欲顯名教出於感應故建言如是註無量義經云至人說法但為顯如唯如為是故言如是六□州法師云所說之法如於前事故名為如說事如事說理如是理因亦爾此說言皆當道理故稱為是乖法為非如法為是此約法解又約人解阿難道佛所非說之法如過去佛所說不異故名如正而非邪故稱為是七梁武帝云如即指法是即定詞如斯之言是佛所說故言如是八長耳三藏云如是有三一就佛三世諸佛共說不異名如以用說故稱是二就法諸法實相古今不異故名為如如為說故稱為是三就僧以阿難聞望佛本教所傳不異為如永離過非為是由此同說稱理無謬故經可信九又相傳釋真不違俗為如俗不違真為是順理為如是以遮妄為是攝福為如生慧為是教順於理為如依教起行為是境如智是等歷法廣說義乃無窮次合解如是復有六釋一肇法師云如是者信順之詞信則所言理順順則師資之言成詞無繁約非信不傳則經別建言如是二真諦記云如是者決定義決定有二一文二理三興皇法師云如是者是無差異義四法智信涅槃云如是者阿難自明云詞也金口所說旨深意遠非所仰測而章句始末正自如是也五淫公云以離五謗名為如是第一句如是此經離執有增益第二句如是此經離執無損減謗第三句如是此經離執亦有亦無相違謗第四句如是此經離執非有非無愚癡謗第五句如是此經離執非非者非非無戲論謗六智論第一云如是義者即是信也不信者言是事不如是後帶我聞以釋如是復有五釋一光宅法師云如是者將傳聞前題舉一部如是一部我親從佛聞即為我聞作呼轍耳二惠明云如是者直指之詞謂如是之經我從聞非自造也三功德施論云如是我聞者顯示此經是也世尊現覺而說非自所作四佛地論云如是總言依四義轉一依譬喻謂當所說如是文句如是我昔聞二依教海謂告時眾如是當聽我昔所聞三依問答謂有問言汝當所說昔定問耶故此答言如是我聞四依許可謂結集時諸菩薩眾咸共請言如汝所聞當如是說傳法菩薩便許彼言如是當說如我所聞又如是言信可審定謂如是法我昔曾聞此事如是齊此當說定無有異五菩提流支依金剛仙論一發心如是二教化如是三譬喻如是四決定如是發心如是者自念我當如是發菩提心修諸善行教示言汝當如是發菩提修諸善行譬喻如是人如是威德熾盛如日光明智慧流廣猶如大海決定如是者我如是見我如是聞等今言如是但取第四決定如是演曰此之四種如次即當佛地所說許可教海譬喻問答思唯可智總別凡有二十家釋經我聞演曰第二能聞傳法菩薩自指己牙言如是法親從佛聞故名我聞非謂我聞非謂我者定屬一人所言聞者且小乘宗薩婆多師耳聞非識經部翻此譬喻師說心心所法和能聞依大乘宗根識心所和合為聞雜集第二云問為眼見色為識等耶答非眼見色亦非識等以一切法無作用故由有和合假立為見耳等亦爾然諸聖教就勝所依或說根聞以能分別或說識聞具前二義說根識聞皆不相違又依世耳等能聞依勝義理耳非能聞亦非識等瑜伽五十六說諸法自性眾緣生故剎那滅故無作用故智論亦云非耳及識意等能聞從多緣和合故得聞聲乃至云佛法中無有一法能作能知等又耳根識唯聞於聲而示聞教若約名句唯意識聞故瑜伽言聞謂比量然由耳識親聞於聲與意為意門方得聞意為緣熏習在識因聞所成總說名聞廢別耳等總名我聞故佛地云我謂諸蘊世俗假者聞謂耳根發識聽受廢別就總故說我聞一問何須廢別而說於總答若不言我不顯自他耳通一切是誰耳聞又復聞時非唯耳等待緣極多若一一陳遂成煩廣若唯說一義用不周顯和合聞總標假者然我有三一妄所執謂外道等所橫計我二假施設我謂大涅槃樂淨常我除二乘例強施設故世三流布我謂世共傳天授祠等今傳法者隨順世間自指稱我不同前即是無我之大我也遍計無體圓成無相不可說聞然就依他亦無實聞因緣和合假說名聞二問諸佛說法本除我執何故不稱無我為言我聞答瑜伽第六四義釋之一言說易故若說無我通蘊處界知此說誰二順世間故三除我怖故言無我者為誰修學四為宣說自他染淨因果事業令生決定信解心故所以稱我智論第一四悉檀中依世界悉檀說我無過即當瑜伽順世間故又云世間語言有三根本一見二慢三名字前二不淨後一通淨一切凡夫三種語言見道學人二種除見今依第三說我無失三問既依名字何故不言阿難問答有五義一示不乖俗宗雖顯真序不乖俗理雖顯妙言不乖麁欲顯真諦不離俗故二我者主宰自在之義佛地論云顯不聞者有所堪能集諸傳云有三阿難一阿難此云慶喜持聲聞藏二阿難跋陀此云喜賢持獨覺藏三阿難伽羅此云喜海持菩薩藏但是一人隨德名別阿難於教總持自在若稱名字雖順正理無於諸法得自在義由斯稱我不通阿難三表親聞世聞共言我見聞此將為親證若言阿難聞或非親聞從他傳受今顯親聞以破疑網四不識阿難者謂言誰聞五有同名者謂言彼聞四問慶喜于時親亦見覺何唯說聞答有四義一名等詮義非色等故欲證深理要聞法故二此界以聲而為佛事聲為所依名等有故三希證菩提要聞熏習由聞熏習出世故四顯非現證故有釋云諮承有無自信之過即推功歸佛表已因位未現見法但聞而已若言見覺謂言同佛五問為佛說法言我能聞為佛不說言我聞耶答有二解一者龍軍無性等說諸佛唯有三法謂大定智悲久離戲論曾不說法由佛慈悲本願緣力眾生識上文義相生雖親依自善根力起而就強緣名為佛說譬如天等增上力故今於夢中得呪論等佛地一師亦同此解二者親光等言佛身具有蘊處界等由離分別名無盡戲論是不說法名無戲論謂宜聞者善根本願緣力如來識上義相生是佛利他善根所起名為佛說聞者識心雖不親得然似彼相分明顯現故名我聞應如說此如是說此如是我聞意避增減異分過失謂如是法我從佛聞非他展轉顯示聞者有所堪能諸有所問皆離增減異分過失為令眾生恭敬信受文義決定無所增減是故問者應正問已如理思惟當勤修學六問阿難成是佛成道日生二十年後方為侍者已前諸教何得親聞答有六義一本願力故去作長者供養誦經沙彌令得總持龍樹讚云面如淨滿月眼如青蓮華佛法大海水流入阿難心二展轉聞智論第二說佛初轉法輪爾時我不見如是展轉聞三佛加持故報恩經云佛入世俗心令阿難知四佛為略說故亦出報恩經佛粗舉其端而能盡解五三昧力故金剛華經說阿難得法性覺性自在王三昧能憶天聞法力故觀佛三昧海經第五阿難見佛聞法說菩薩行即憶過去九十億佛所說經藏法華第四云自聞授記等即時憶念過去無量千萬億法諸藏通達無礙等而說偈言世尊甚希有等上來六緣由本願力得成後五七問有無量大菩薩何故唯付阿難持法答諸菩薩等各怱務莊嚴眷屬調伏自身不能宣通難寫瓶有寄所以傳燈是屬又後阿難常隨如來人天所識傳必生信諸菩薩等形異處疎非眾皆識或容住一問諸經皆云如是我聞何故溫室經云阿難曰吾從佛聞藥師經云聞如是等答隨方置言其意無別如阿難昇座說經已大眾難言無常力大無常力大無常力大如此等法於佛所親自聽聞今者乃言我聞如是經一時演曰第三時成無非時失初明如實義次□敘異解後問答分別明實義者佛說眾經前後多時今者正指說此部時於一時中在某處說如是涅槃經云我於一時在迦尸國我於一時在洹河尸首林等功德論云一時者說此經時餘時復說無量經故金剛佛論意同此說問字名句等說聽多時如何言一答佛地論云此就剎那相續無斷說聽究竟總名一時若不爾者字名句等說聽時異云何言一彼論意說無問時之長短總說一期說聽究竟名為一時以為騰人得陀羅尼或淨耳根於剎那須能說能受亦名為一非唯相續論又釋云或相會遇時分無別故名一時即是說聽共相會遇同一時義演曰彼論二義一說聽究竟為一時二說聽會遇為一時前簡說餘時後簡說聽前後時次敘異釋者長耳三藏解有三種一分段流轉時二不思議變易時上二即二種生死三假名時假名時有三一迦羅時二三摩耶時三世依布時迦羅時者此云別相時如制戒律大戒時聞不戒時不聞出家時聞在家時不聞國之得聞餘人不得聞三摩耶時者此云破邪見時謂五部阿含九分達磨不簡白黑一切得問此二與智論同世流布者即是世人語法如言一時在恒河岸等令依破邪見及世流布時故名一時真諦三藏說時有十義一佛出世時二說正法時三聽正法時四持正法五思正法時六修正法時七下善種時八成熟善根時謂生國中猶四念處九解脫善根時謂聽法說法持法思法靜心修習具此五事得入解脫十心平等時若下若高聽法不入若作棄捨正法心此是無明不平等心聽亦不入若能拔沈□浮念捨平等得入正法故名平等捨心時具此十義故名一時後問答辨者一問一之與時何法為體答皆是假法不相應行依色心立即數與時二種為體法界法處亦即數識世識所收二問大乘過未既非實有於三世中如何立時答時有二義一道理時即約法體五蘊諸行剎那生滅唯有一念現在之法然有酬前引後之義即以所酬假名過去即以所引假名未對此二種說為現在令說聽者五蘊諸法剎那生滅前後相續事諸究竟假立三世總名一時非一生滅之一時也二唯識心之上變作三時相狀而起理實唯有現一念心令說聽者隨心分限變作短長事結終說總名一時如夢所見謂有多生覺位唯心都無實境三問說聽一念生已即滅如何識上聚集解生答雖唯一念然前前聞者熏習成種後識心上速帶解生是故文義聚集顯現如言諸惡者莫作至作字時前之四字一時聚集乃至一偈一章一品連帶亦爾故雖無過未而說受義成因此應明五心之義如別章說四問如何不言四八等時答一日一月照四天下長短喧寒近遠晝夜諸方不定恒二天下同起用故又漏已下上諸天等無此四時及八時業經擬上地諸方流通若說四時流行不遍故亦不定約成道已後年數時節由三乘凡聖所見不同佛身報化年歲短長成道已來近遠各不同故經擬三乘凡聖同聞故不定說成道已後若干年歲雖諸經典下別文中有說四時十二時等即此經食時著衣乃至敷座而坐日正午時或說成是近遠時等皆隨一方眾生聞見結集之家且作是說然非一部初總明時今初總明故但言一五問時中凡聖殊今但總言一處中淨穢別如何說定方答處中唯淨穢標處可定知時中萬品差不准唯言一一念根宜凡聖勝劣利鈍長短有多差別不可定准故處可定說而時但總言經佛演曰第四化生成智度論第二五種能說一佛二聖弟果三諸天四神仙五變化今明佛說表可崇信魏本名婆伽婆梁本言佛婆伽隋言世尊貞觀名薄伽梵周云佛薄伽梵此但言佛准經梵本皆稱大師名薄伽梵即十號中第十號也佛地論云佛具十種功德名號何故如來教傳法者一切經首但置如是薄伽梵為此一名世咸尊重故諸外道皆稱本師名薄伽梵又此一名總攝眾德餘名不爾故置此名准梁周本加以佛名為簡外道餘本略也今翻譯者更存省略隨方生善但標佛名梵云佛名云佛陀此云覺者具有三義一自覺簡凡夫二覺他簡二乘三覺滿簡菩薩佛地論云具一切智一切種智能自開覺復能開覺一切有情如睡夢覺如蓮華開故稱為佛一切智者能自開智如睡夢覺智觀於空智理真智無分別智如所有也總相而言斷煩惱得一切智者覺有情智如蓮如華開智觀於有智事智俗智後所得智盡所有也總相而言斷所智知障得又真實論十義釋覺大般若七義應拾敘之薄伽梵者准佛地論以二義釋一成德義二德破魔義就成德中復有六義一自在二熾盛三端嚴四名稱五吉祥六尊貴其義云何謂諸如來永不繫屬諸煩惱故炎猛智火所燒練故三十二大士相等所莊飾故一切殊勝功德圓滿無不知故一切世間親近供養咸稱讚故具一切德常起方便利益安樂一切有情無懈廢故初一斷德次一智德後四恩德如次配釋二破魔義者彼論又云或能破壞四魔怨故名薄伽梵攝大乘論云能破四種大魔怨故名薄伽梵又自在等功德相應是故說佛名薄伽梵二義正同涅槃經第十八有七復次釋婆伽婆云婆伽名破婆名煩惱能破煩惱故名婆伽婆又能成就諸善法故又能善解諸法義故有大功德無能勝故有大名聞遍十方故又能種種大惠施故又於無量阿僧祇劫吐安根故初一離障後六成德如次配前佛地六義瑜伽八十三云薄伽梵者怛然安坐妙菩提座任運摧滅一切魔軍大勢力故演曰佛地攝論及涅槃經皆約二義瑜伽論中唯約破魔廣略異故由能離障德自成故涅槃離障唯約煩惱舉因攝果即破四魔問佛有三身此說何者答據標穢土為聲果即破四聞說即是化身論其實義具足三佛由空無相真如妙理生智解故名法身說應化非真非說法者推功歸佛本即真報身若約十地菩薩可見即他受用佛地論云如實義者釋迦牟尼說此經時地前大眾見變化身居此穢土為其說法地上大眾見受□□居佛淨土為其說法所聞雖同所見各別雖俱歡喜信受奉行解有淺深所行各異准彼論意隨對根宜所見居別理實三身體示相離經在舍衛國祇樹給孤獨園演曰第五處成無非處失佛地論云若示說處及能說者示知此法何處誰說一切生疑故須具說舍衛澤云聞拘國以多出勝大寶拘名流遠方又有於此修學得仙諸方知聞故周本云名稱大城正梵音云室羅筏悉底此云豐德一具財寶二妙欲境三饒多聞四豐解脫故以名焉今言舍衛或舍婆提皆訛略耳河南釋云此中印度境憍薩國云都城名為別南憍薩羅故以都城為國之稱檢西域記有兩憍薩羅國智度論云憍薩羅國主波斯匿王住舍婆提大城中如來示教勝軍王經之云憍薩羅主勝軍大王仁王經第一云舍衛國主婆斯匿王國城之名隨舉其一問據此土境名憍薩羅城名舍衛即體是一若爾何故仁王經列十六大國第一憍薩羅國第二舍衛國答彼是南憍薩羅去此懸遠故示相違有人釋云波斯匿王是兩國主又云憍薩羅舍衛本是兩國合為一國者皆為謬釋由示能了南北二處憍薩羅故問准智論云復次憍薩羅國佛生身地欲報地恩多住舍婆提城准此故知舍衛城在憍薩羅國若爾佛生迦毘羅國何故乃言此國生答准西域記迦毘羅國與舍衛相隣同中印度境隨隣近說言此佛生仙記云昔劫初有仙兄弟弟名舍婆魏云幼小兄名阿婆提魏云不可害此二人住彼處求道即國為名弟略去婆兄略去阿二名雙存故曰舍婆提城非但豐德亦約仙名城南五六里有逝多林是給孤獨園勝軍之大臣蘇達多為佛建精舍善施長者仁而聽敏積而能散施乏施貧哀孤恤老時美其德號給孤獨焉尊重如來願建精舍佛命舍利子隨處瞻揆唯太子逝多園地爽愷□白太子太子戲言金遍乃賣善施豁然即出藏金隨言布地有少未滿太子請留曰佛誠良田宜植善種即於空地建立精舍世尊即云告阿難曰園地善施所買林樹逝多所施二人同心式崇功業自今已往應謂此地為逝多樹給孤獨園此舉化佛所居之土由對聲聞化彼地前發心修行種姓不斷故偏氣之理實亦有報身淨土劫盡火燒當安隱故問何故居此而說般若答般若佛母一切諸法從此經生故智論云佛生身地欲報地恩多住舍婆提城等故於此說又復般若通貫五門此舍衛城豐其四德風俗淳質篤學好福人土俱勝故就此說鷺池鷲嶺其義又殊隨對根宜不可一准問但舉城園隨一即問何須雙舉答真諦記云住處為二一境界處二依止處住境界處為化在俗之徒住依止處為說家之眾是故雙氣又善見婆沙云先舉舍衛國為遠人令知國城境界住處後舉祇園為近人令知依止別處故又傳中說於此城邊有二精舍一是摩伽羅小堂二是給孤獨思濫小堂故標國處令總八義一化淄素二眾二為遠近二人三為簡濫四為詮寂兩忘五□□智二事六道為體道緣七為利他自利八為成無住道隨其所應故舉二處遊化居止目之為在遊化在城居止在園在之與其義是一因此應釋聖天梵佛等住思煩不述樂者敘焉經與大比丘千二百五十人俱演曰第六同聞眾成就唯魏周本流通分中有菩薩摩訶薩餘四本經並唯四眾八部初不列者欲令聲聞大乘中生疑者除彼疑故又解不定種姓菩薩生定□故又復聲聞形同如來常隨於佛是故偏列流通分中列菩薩者欲顯迴心畢竟趣大佛種不斷其不列者自是文略諸經列眾四句不同一唯小非大如此經等二唯大非小如華嚴等三大小俱列法華經等四二俱不列如勝鬘金光明等此等不同或隨廣略或對所為或實有□理非一例智度論云聲聞菩薩藏中准列聲聞菩薩藏中小大兼列者隨多分大能兼小小不兼大作如是說理實不定華嚴經等不列小故即此大乘唯列小故釋來意有五一為證信助成阿難聞同可信二為顯德如帝釋梵王諸天圍繞顯佛諸王諸聖圍繞三為啟請善現在眾起請問故四為當根令彼聲聞迴趣大故五為引攝□□□□若淨位不生引攝現常令同位學所言與者兼并共及之義智論七義謂與世尊一處一時一心一□一□一道同一解脫故名為共次言大有三說不同一者真諦記釋有三義一數大如言大軍二者量大如言大三者勝大如言大王比丘亦爾眾非一故即是數大德難測故則當量大修善菩提道高極元上即是勝大二者佛地論四義釋大一者利根波羅蜜多種姓聲聞故二者無學乘故三不定種姓迴心向大故四眾數多故三者智度論五義一切眾中最為上故諸障斷故□等敬故數甚多故能破九十六種外道論故雖有三說今者詳之總有八義一數大千二百等故二名大名稱遠聞故三位大大阿難羅漢故四離大大障礙斷故五德大功德智慧波羅蜜多種性故六識大大人所識故七趣大迴向大菩提故八敵大能破外道故梵云苾芻訛云比丘由具五義所以不譯一曰怖魔初出家時魔宮動故二云乞士故出家已食自濟故三名淨持戒漸入僧應持戒故四云淨命既受得戒所起三業以無貪發不依於貪邪活命故五曰破惡漸依□□□煩惱故眾者僧也理事二和得眾名也三人已上得名僧故千二百五十人者律及因果經等說佛初成道度憍陳如等五人次度優樓頻螺迦葉眾五百人次伽耶迦葉那提迦葉二眾各二百五十人次度舍利弗目乾連二眾各一百人次度耶舍長者子等五十人總有一千二百五十五人今舉大數故唯爾所問何不標餘但舉此等耶答名德高故當隨佛故皆先外道捨耶歸政故毘尼婆沙四義故說一以皆是婆羅門種淨行出家故二以皆是上上善來得戒故三以皆是大阿羅漢故四以皆是五師大門徒故又准賢劫定意經說釋迦初會求說經千二百五十比丘皆得道證經中且標初會所度故無餘也俱者同時一處義若爾對前與字應重言失答以此兼彼為與將彼就此為俱又將此對彼名之為與彼自同時名之為俱問此等聲聞為權為實答准智論攝論寶性論此等聲聞皆是應化常隨如來影嚮正法經爾時世尊至大城乞食演曰下明發起別序諸經發起隨事不同入定放光雨花動地涅槃四門以舒照維摩□□以現奇各有表彰由來遠矣今此乞食還歸入定顯修般若□□法有文分為二初外化遠步後收衣鉢下內靜入定所以然者發起正宗般若義故云何發斯乞食威儀離於邪命故為持戒尸羅不清淨三昧不現前故定為所衣方生正慧為智慧水修堤增故由斯次第戒定為序慧為正宗三學備矣又解此經無相福智為正所宗序中二文初以事化為世福田後以理化心凝如定如其次第發生正宗福智二種又釋初乞食資身即表身戒後依定攝心即影心慧欲明正宗施正法食資於慧命以無生心明無相理故為二也前文有五一化主二化時三化儀四化處五化事爾時世尊者明化主也成實論說具上九號三德備足為物欽重故曰世尊即六義中尊貴一義言爾時者第二化時問言爾時與此何別答前總控引此別指陳故無有失梁本云於日前分唐周云於日初分隋云前分時唯秦魏云食時旦一日之中寅卯辰是初分巳午未為中分申酉戌為後分食時有二一出家人法□□□□總為食時以後非時故諸本云初分前分□□□□唯引取辰以為食時今言食時意含總別初成正食求易得故不惱自他故此時乞食還至本處辰後午前不失時也著衣持鉢隋云此顯化儀唐云整理常服執持衣鉢隋云上裙著已著上絡衣持餘本並云著衣持鉢如來三衣一者安多會五條衣是下品服亦名行道作務衣亦名儭身衣真諦云今在彌提羅國二者欝多羅僧七條是中品服又名入眾衣亦名說法服今在半遮羅國三者僧伽梨謂九條十五條二十五條是上品服亦名入王宮聚落衣亦名福田衣□鉢錫杖在罽賓國總名袈裟亦云無垢穢或云忍辱衣等□瘦衣等今入王城即著僧伽梨唐言常服者即是入王城之常服也真諦云著初出家淨居所奉袈裟有云此衣未有田相後方制三衣豈佛入城不著田衣今釋不然真諦說是如白淨尼衣變成袈裟況佛神力變成田相於理何失如四天王鉢按成一故不爾如來不爾如來不畜長衣是淨居衣三衣不攝梵云鉢多羅此云應量器即初成道四天王所奉獻者□□□□□□諸在家華衣寶器增長放逸太著樂邊出家外道裸形無服以手捧飱致招訶醜太著苦邊佛處中行故持衣鉢仙記云表出家人知是之相唯三衣鉢更無餘長出入隨身猶如死鳥不捨二翼去住隨意情無繫戀又為入城故著衣為乞食故持鉢經入舍衛大城演曰第四化處唯梁本云入舍衛大國餘並云城已如前釋國在城南自外之內為入處廣入多為大西域記云國周六十餘里內城故堦周二十餘里智度論云居家九億然仙記云城縱廣十二由旬居人凡有十八億家者謬也由旬舊釋是四十里城之縱廣大為遼闊經乞食演曰第五化事於中有四一為世福田二示平等三明歸本四顯事終此即初也佛示假食為世福田故須乞食耳維摩經云為不食故應受彼食為壞和合相故應取揣食此於假觸思識四食之中乞其段食由其相故可分段故是以客乞後三體是心心所法各自內有不可乞故瓔珞女經等說化佛身如全段金剛無生熟藏等是資於食而今乞者即對法論四種依止食中示現依止住食住識亦云說為有情依食住者常知皆衣示現而說依諸經論乞食□□□□□一住正戒二住正威儀三住正命四住正見五依法六依處八依□九離貪十離瞋十一離取著十二離麁□十三離憍慢此中初四住正乞食次四住軌則後五捨煩惱依瑜伽論八十六說由十因緣如來入於聚落乞食瓔珞女經佛為成就共事無過為故而行乞食隨應敘之經於其城中次第乞已演曰第三不平等有七一由內證平等理故二外示現貧富貴賤等相故三內心離貪慢故不貪美好不慢麁鄙四慈悲普等無偏理故五表大威神不懼惡象沽酒女等家故六息外猜嫌若有所簡外道惡人謂佛受僧有所親疎便生猜毀七破二乘故即降迦葉善見貧富之偏經還至本處演曰第三歸本趣得支身不令過分又由知足故乞不過量知時故還至本處及如來食有種一受請二不受請今不受請故須還歸又表還源返本歸真住寂將說般若深妙理故又釋國城雙舉因緣即是此中往還所以經飯食訖演曰第四事終本行乞食為生福田今若不食施福未滿故須飯食寶雲經說隨所乞得分為四分一分擬與同梵行者一分擬施貧下乞人一分以施水陸眾生一分自食然以食供養諸佛及眾賢聖然後自食當壞食總如食曠野子肉等願得法身離諸過失念報施主恩如是總食食者如來畢竟不食常有□□□□□形相伐佛受食將詣餘方如香積飯施作佛事經收衣鉢演曰□□□寂靜二內靜入定理化心慧文分有三一攝資緣二淨身業三入寂定此即初也將欲入定須息攀緣衣鉢不收必增勞慮為後摸軌故須收置即疊僧伽梨還著欝多羅僧隋本云器亦衣收攝仙記云洗已著常處也經洗足已演曰第二淨身業也仙記云諸佛常法受步行法然如來行時離地四指下生蓮華豈有塵垢而言洗足示生家人威儀嚴淨有可敬之相也一者隨順世俗以表從穢得淨顯法身故二表戒足清淨引生定故三為敬故定四為敬法故將欲說法諸佛師故五令人於已增敬生福故六住軌範故律中先洗足後食令此食後重洗足者由前義故經敷座而坐演曰第三入寂定也為敬法故自敷坐具魏本云如常敷座結伽趺坐端身而住正念不動唐云敷如常座結跏趺坐端身正願住對面念餘文大同此本最略佛說云如來說餘般若常自敷座具敬佛母令說此經亦如常式自敷法座故言法座故言常即尼師檀隋本亦云坐具世尊施設加者重也婆沙論云以兩足趺加其兩髀名結跏趺本無跏字傳寫謬也瑜伽第三十由五因緣結跏趺坐一由身攝斂速發輕安二能經久時不速疲倦三是不共法外道他論皆無有故四形相端嚴令他見已極信敬故五佛佛弟子共所開許一切賢聖同稱讚故無著菩薩論云世尊何故以寂靜者威儀而坐耶顯示唯寂靜者於法能學□□□□□□□□□掉正念不動正住於定心安真境離邪分別故□□□□□□□□□唐本云端身正願住對面念者正願即是定前加行住對□□□□□□為定境即真如順向緣故名為對面若望生死亦名背面雖復如來無不定心示現審法作後軌摸故須入定瑜伽八十六由八因緣如來入定此應具敘餘本是有爾時諸比丘至退坐一面今略無此釋序分說經時長老須菩提至而白佛言演曰自下第二聖教所說分是為宗無著菩薩以七義句科釋經旨一種姓不斷二發起行相三行所住處四對治五不失六地七立名前六義句顯示菩薩所作究竟第七義句顯示成立此法門故演曰前六正所明宗後一釋經名字就前六中初三別配經文後住處通義義為所詮句為能詮合名義句何故不言字名而言句者字非能詮名局自性今以句寬顯義周圓能詮差別故但言句若爾何故不言七句義答若言當義恐句有七今顯義七句乃無量義之句故依言釋也而兩論初頌皆言句義者以教詮義總相而淡非顯七義故無有失有云七句義者謬也就後三中對治是所斷邊報不失是所修中道地是此二法之別位總名為住處是發大乘者所依處故別名為地彼位有漏無漏□順生勝法能持能長□□□總法所依名為住處是二差別經文有三一此文以去種姓不斷二世尊善男子下發起行相三佛告下行所住處初明讚佛為請說之而次問修行為趣大之本後佛廣說辨修伏之宗然種姓不斷自是一部宗竟故□□□□□□□□□佛種分斷故流行□□下六因中亦有此言今以經初□□□□□□□□□□□□□□□□□□實通也由此善現偏歎此德