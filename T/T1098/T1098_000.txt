如是我聞一時佛在淨居天中與諸天大眾淨居天王伊首羅天王魔醯首羅天王大梵天王帝釋天王及諸天眾寶蓮華師子之座而說妙法踰如日光照明一切爾時觀世音菩薩摩訶薩歡喜踴躍即從座起偏袒右肩合掌恭敬禮佛足已整理衣服長跪叉手前白佛言世尊我有陀羅尼名不空羂索心王陀羅尼真言三昧耶法乃往過去九十一劫彼最後劫中有佛出世名世間自在王如來應正等覺明行圓滿善逝世間解無上士調御丈夫天人師薄伽梵彼佛世尊憐愍我故授是陀羅尼密言一切法門其佛世界名曰勝觀察惠世尊我從是已來常受持此陀羅尼真言一切法教導化無量百千眾生所謂淨居天王伊首羅天王魔醯首羅天王大梵天王帝釋天王一切天王各并眷屬恭敬供養尊重讚歎皆令住於阿耨多羅三藐三菩提俱以離疑網智而莊嚴之世尊我初得是陀羅尼法時證得百千不空無惑智莊嚴首三摩地門而皆現前世尊由斯真言之力現見十方無量無數種種剎土諸佛如來所有會眾而皆供養聽聞深法展轉教化無量有情皆得發趣無上菩提是故智者應當受持世尊若此經典所作方處當知其地即有無量百千淨居天王伊首羅天王大梵天王帝釋天王及諸一十二萬百千天王并其眷屬常共擁護恭敬圍繞世尊若斯經典所在方處有能依法清淨書寫讀誦受持讚歎之者當知其地即是一切諸佛全身制底世尊若諸有情暫能讀誦聽聞流行此不空羂索心王陀羅尼真言三昧耶者當知是人則當親近恭敬供養無量俱胝那庾多百千諸佛於諸佛所種諸善根所以者何此法乃是一切諸佛菩提寶聚世尊若有有情造極惡業謗讟一切諸佛菩薩獨覺聲聞及謗正法言無有善或復破滅諸佛菩薩獨覺聲聞及謗形像塔廟經論教法是應墮阿毘地獄經無數劫受無間苦諸佛菩薩獨覺聲聞雖具神通亦不能救世尊如斯有情能生悔心清潔澡浴以香塗身著鮮潔衣如法佛前至誠懺悔過去今生所造重罪終更不犯受持齋戒清淨其心七日七夜誡斷諸論於不空羂索觀世音菩薩前每日誦此陀羅尼真言一百八遍者當知其人先世所造十惡五逆四重諸罪悉滅無餘不墮地獄惟除五逆現世輕受云何證知所謂一日二日三日四日乃至七日瘧病熱病或患眼耳鼻舌齗牙齒頭背兩肩心肚脇肋腰髀兩膝痔痢霍亂手脚煩疼白癩風疽疥癬癰腫遊腫癤腫毒腫癀病㿃門瘡皰痒瘨厭蠱等病或為鬼神之所嬈亂或為人民種種譏謗橫加罵辱鞭撻楚楚閉受諸苦惱遭餘惡事或夢不祥世尊此人以是輕受能攘地獄一切劇苦重報之罪何況淨信輕罪有情受持此陀羅尼真言不成就耶若有情身心不安為於種種災厄怖畏惡夢不祥日日清潔讀誦受持燒香供養者則得消滅世尊若有善男子善女人如法書寫受持讀誦聽聞是法為人如法宣說讚歎教他書寫受持讀誦廣令一切胎卵濕化有情得聞此陀羅尼真言三昧耶者皆得解脫一切罪障是善男子善女人等當淨其心如理思惟以無所得智無方處智無我無人無受者智無分別智無生無滅智不遲行智無作無染智平等性智離五蘊色聲香味觸法無取無捨精進智以是種種真如巧智制御於心而為方便觀念諸佛常見目前不久當得十方百千一切諸佛一時現前摩頂讚歎為作證明或復夢覺得見好相或得諸佛變作沙門與授菩薩增上戒品令滅無量百千微塵數劫一切重罪乃至如法書寫是經安置宅中以諸香華隨心供養尊重禮拜所得功德亦復如是世尊是今且略說少分之耳若有情為勝他心嫉妬諂誑或為恐怖財利輕戲依他之心讀誦聽聞此陀羅尼真言三昧耶者皆獲勝利或復聞以誹謗輕毀而不恭敬亦獲勝利世尊今此利益唯大智者知乃是世間自在王如來威神之力乃是觀世音大慈悲力令諸惡輩一切有情一經於耳譡種殖無量善根所以者何世尊譬如有人以癡惡心行詣龍腦香林或諸香林以愚癡智種種罵香復恚心謗言此香實無香氣取香斫截擣碎為末和水飲噉或塗身上是香無心不言彼人而輕置我以是香性能熏一切無香之物芬馥皆香世尊此不空羂索心王陀羅尼真言三昧耶亦復如是若諸有情說無因果種種誹謗求非過惡或為嫉妬諂曲財食一切厄難受持讀誦而作供養由是因緣得大善根從此身後於所生處常得戒香定香慧香解脫香威德無畏福智資糧香一切菩提堅固不壞福聚蘊香所生之處貴族種姓福聚圓滿戒慧嚴身常能饒益世尊若善男子善女人受持讀誦此陀羅尼者應白月八日或十四日或十五日清淨澡浴以香塗身著淨衣服或復不食斷諸談論於不空羂索觀世音菩薩前如法而坐燒眾名香瞻菩薩面誦此陀羅尼七七遍或一百八遍世尊當知是人現世之中則得二十種功德勝利何名二十一者身無眾病若有宿業病生速令除滅二者身膚細軟姝娧妙好三者恒為眾人觀視愛樂不相厭怠四者六根常定財寶自然五者不為劫賊侵奪衣服財寶六者不為水火焚漂一切財寶七者不為侵陵殺害強取財寶令飢餓死八者不為崖岸自墜死九者加持淨水灑散一切菓實苗稼惡風霜雹蟲獸之類悉不災難苗稼滋茂十者不為軍陳鬪諍而殺害死十一者不為世間諸惡鬼神吸噉精氣怨讐害死十二者常為眾人讚歎稱譽更相戀慕不值惡時死十三者若見一切外道惡人自然和睦十四者不為一切惡人誹謗謀害若有起者速自便滅十五者恒無怕怖一切人非人等十六者不為世間厭蠱呪詛荼枳尼鬼而得便死十七者一切諸惡隨眠煩惱自然消滅十八者不為水火焚漂刀箭毒藥毒虫殃害身死十九者一切諸天常當守護二十者當所生處具大慈大悲大喜大捨四無礙心世尊復有八法何名為八一者臨命終時觀世音菩薩自變現身作沙門相善權導引將詣佛剎二者臨命終時體不疼痛去住自在如入禪定三者臨命終時眼不謾顧現惡死相四者臨命終時手脚安穩右脇臥死五者臨命終時不失大小便利惡痢血死六者臨命終時不失正念而不面臥端坐座死七者臨命終時種種談說深妙之法乃壽終死八者臨命終時願生佛剎隨願往生諸佛淨剎蓮華化生常覩一切諸佛菩薩摩訶薩眾恒不退轉世尊若有有情深樂此法即便為說或有發心盡求是法受持讀誦亦不慳悋依法廣為分別解釋何以故菩薩者於諸有情常起悲智僥無慳惜嫉妬之心乃得修治無上法故又菩薩者恒為有情勤修善法是故得名真是菩薩言菩提薩埵者何謂也菩提名智薩埵名悲普示方便之眾義也此二法荷濟有情乃得名為菩提薩埵世尊若譡許我我當為利益一切有情乃至邪見斷見惡慧眾生等我今欲於如來前說是不空羂索心王陀羅尼真言三昧耶願垂納受爾時釋迦牟尼如來告觀世音菩薩摩訶薩言善男子汝當說之今正是時如來亦喜我加被汝今為利益惡世一切垢重尠福有情及為新學菩薩住大乘者廣作利樂施為佛事爾時觀世音菩薩摩訶薩蒙佛聽許熙怡微笑合掌恭敬瞻仰如來目不暫捨白言世尊如來今以聽許我說是不空羂索心王母陀羅尼真言三昧耶此三昧耶者乃是一切菩薩摩訶薩同共修治至解脫處我今哀愍世間利樂安樂無量有情說是神呪若受持者應先敬禮正真行慈氏菩薩摩訶薩眾敬禮金色光明吼聲自在王如來應正等覺敬禮師子遊戲王如來敬禮無量光如來敬禮善往摩尼寶積王如來敬禮普光明讚歎功德積王如來敬禮勝觀如來敬禮寶髻如來敬禮世間自在王如來敬禮捨離損壞蘊如來敬禮金色身寂如來敬禮飲光如來敬禮能寂如來敬禮善名稱如來敬禮普光明勝怨敵德如來敬禮帝幢德如來敬禮寶光明自在王如來敬禮無礙藥王如來敬禮勇猛遊步如來敬禮善住無畏如來敬禮佛寶法寶苾芻僧寶敬禮聖觀自在菩薩摩訶薩大悲者敬禮如是諸聖者以誦聖觀自在菩薩摩訶薩不空羂索心王母陀羅尼密言爾時聖觀自在菩薩即先入定諦觀母陀羅尼真言字句皆如金色光明晃耀照十方界從三昧起即說不空羂索心王母陀羅尼密言曰曩莫噻底哩耶特嚩󰺳誐哆鉢囉底瑟恥帝弊耶曩莫薩嚩母馱步提娑底𡀎弊耶曩莫薩嚩鉢囉底曳迦母馱阿哩耶失囉嚩迦僧祇曳鼻庾阿底哆曩誐多鉢囉底庾嘚半寧毘耶曩莫三藐誐多難三藐鉢囉底半娜難曩莫舍囉捺嚩底蘇多耶恾訶沫坦曳曩莫阿唎耶昧底哩耶鉢囉母契瓢摩訶菩提娑嘚𡀎瓢曩莽蘇靺哩拏鉢囉皤𡀎曩囉儞濕嚩囉曷囉惹耶怛他揭多耶曩莫思孕何尾吃哩抳哆曷囉惹耶怛他揭哆耶曩牟弭多皤野怛他揭哆耶曩莽蘇鉢囉底瑟恥哆莽抳據吒囉惹耶怛他蘖哆耶曩莫三曼多喇濕弭烏󰶳誐哆失哩據吒曷囉惹耶怛他蘖多耶曩謨尾跛始寧怛他誐多耶曩莫失棄寧怛他誐多耶曩莫尾始󰓋步微怛他誐多耶曩莫吒囉舉寸娜耶怛他誐哆耶曩莫迦那迦母娜曳怛他誐哆耶曩莫迦捨野播耶怛他誐哆耶曩謨舍枳耶母娜曳怛他誐哆耶曩莫蘇鉢哩枳嘌底哆曩恾弟夜耶怛他誐哆耶曩莫三曼哆嚩皤娑尾馹多僧誐囉恾室哩曳怛他誐哆耶曩莫印達囉計都󰶳嚩惹失唎曳怛他誐多耶曩莫喇坦娜鉢囉皤細濕嚩攞囉惹耶怛他誐多耶曩莫阿吡囉底荷哆妹灑𡁠耶囉惹耶怛他誐多耶曩謨尾訖爛哆誐弭寧怛他誐多耶曩莫蘇鉢囉底瑟恥哆柰哩耶怛哆誐哆耶曩莫薩婆怛他誐帝鼻庾阿攞荷𠺶鼻藥三藐三母弟鼻藥南謨喇怛娜怛囉夜耶曩謨阿唎耶嚩路枳帝濕嚩囉耶母弟薩嘚嚩耶恾訶薩嘚嚩耶恾賀迦嚕尼迦耶翳鼻遙曩謨噻吃哩嘚嚩伊那魔哩耶嚩路枳帝濕嚩囉母驅󰶳祇㗚喃阿慕伽播󰺦曩恾纈哩娜焰怛他誐哆三姥佉麼瑟耽摩揭嘚鉢哩沙沫地曳阿誐弭娜寧恾靺哆以使野弭曳薩嚩迦唎野薩嚩磨曳數者暝囉乞叉羅乞叉皤嚩都薩嚩薩嘚嚩𡅧者坦󰍕他唵柘囉柘囉只哩只哩主嚕主嚕摩訶迦嚕尼迦耶薩囉薩囉枲哩枲哩只哩只哩比哩比哩尾哩尾哩摩訶鉢嘚莽賀噻哆耶迦攞迦攞枳哩枳哩舉嚕舉嚕摩訶鼠馱薩嘚嚩耶翳醯曳呬姥地野姥地野馱嚩馱嚩步馱耶步馱耶迦拏迦拏枳抳枳抳舉怒舉怒毘囉莽鼠馱薩嘚嚩耶迦囉迦囉枳哩枳哩舉嚕舉嚕摩訶塞咃摩鉢囉鉢哆耶者囉者囉散者囉散者囉尾者囉尾者囉吡囉者吡囉者翳吒吒翳吒吒皤囉皤囉鼻哩鼻哩部嚕部嚕怛囉怛囉底唎底唎覩嚕覩嚕系系恾訶迦嚕抳迦恾訶鉢鼠鉢底野𡀎沙馱囉馱囉馱囉沙囉沙囉者囉者囉跋囉跋囉嚩囉嚩囉訶囉訶囉賀賀係係護護唵迦囉沒囉唅莽𡀎沙馱囉達囉達囉地哩地哩度嚕度嚕咃嚕咃囉哆囉哆囉娑囉娑囉跋囉跋囉始吃哞始吃哞嚩囉嚩囉喇濕名捨哆娑訶薩囉鉢囉底曼抳哆舍哩囉入嚩攞入嚩攞哆波哆波皤娑皤娑婆囉摩婆囉摩薄伽梵蘇恾儞逸底耶焰麼嚩嚕拏俱𡀎囉沒囉唅暝捺囉陀曩娜纈哩師誐拏泥嚩誐拏毘野㗚只哆者囉儜蘇嚕蘇嚕主嚕主嚕母嚕母嚕補嚕補嚕散曩俱莽囉護嚕󰶳囉嚩娑嚩尾瑟𠯆馱曩娜陀婆野嚩喻嚩擬聹泥嚩󰳵哩師那野迦嚩護尾尾馱尾旨怛囉𡀎沙嚕波陀囉抳馱囉馱囉地哩地哩度嚕度嚕咃囉咃囉伽囉伽囉揭囉揭囉播囉播囉娜囉娜囉嚩囉嚩囉嚩囉那野迦三曼哆嚩路枳哆尾𡀔枳哆路計濕嚩囉魔醯濕嚩囉姥護姥護姥嚕姥嚕姥野姥野󰺼者󰺼者𡀩吃叉𡀩吃叉摩摩薩嚩薩嘚嚩難遮薄伽畔阿唎耶嚩嚕枳帝濕嚩囉耶薩嚩皤曳鼻野薩嘸鉢娜囉𡀎鼻野薩嘸播薩囉藝鼻野薩嚩仡囉系鼻野薩嚩尾也地鼻野薩嚩入嚩㘑鼻雞麼陀挽馱曩哆唎拏曩怛惹曩曷囉惹主囉怛噻迦囉阿祇儞鳴娜迦尾沙捨噻怛囉波哩慕者迦迦拏迦拏枳抳枳抳舉𠯆舉𠯆者囉者囉旨哩旨哩主嚕主嚕印涅哩耶麼囉曝地孕誐折覩囉耶薩底耶三鉢囉捨迦答莽答莽娜麼娜麼三麼三麼麼娑麼娑摩訶答󰺼馱迦囉尾馱莽波囉蜜哆波唎布囉抳弭哩弭哩吒吒吒吒吒吒吒吒󰣐󰣐󰣐󰣐恥恥恥恥啅啅啅啅廔廔廔廔翳寧耶折摩吃哩哆波唎迦羅翳系奚伊濕嚩囉恾賀步哆誐曩曼者迦迦囉迦囉枳哩枳哩舉嚕舉嚕播囉播囉者囉者囉娑囉娑囉羯囉羯囉迦吒迦吒鉢吒鉢吒莽吒莽吒蘇尾戍馱尾灑耶嚩枲那恾賀迦嚕抳迦濕吠哆藥語𠯆跛尾多曷囉怛曩莫舉吒摩囉達囉薩嚩語娘失囉枲吃哩哆惹吒姥舉吒恾賀󰶳步多劍摩囉吃哩哆迦囉哆囉地也曩三摩地尾母乞叉鉢囉劍比耶嚩護薩嘚嚩散哆底鉢哩播者迦摩訶迦嚕尼迦薩嚩羯莽阿囉拏𡀎輸馱迦薩嚩尾野提鉢囉慕者迦薩嚩薩嘚薩阿奢鉢哩布洛迦薩嚩薩嘚嚩三摩濕嚩娑揭囉南謨窣妬坻娑嚩賀阿迦攞密哩底庾鉢囉舍莽娜耶娑嚩賀阿姥伽耶娑嚩賀阿儞哆耶娑嚩賀阿鉢囉儞多耶娑嚩賀尾囉那耶娑嚩賀嚩囉吡囉娜耶娑嚩賀噎難塞者名薩嚩羯曼矩嚕南謨窣都帝娑嚩訶唵惹耶吽娑嚩訶唵吽惹娑嚩賀唵纈哩窒㘑路枳耶尾惹耶阿姥佉播捨耶阿鉢囉底賀多纈哩馹唎郝呬𤙖泮娑嚩賀爾時觀世音菩薩摩訶薩說斯陀羅尼時放光普照補陀洛山其山中宮殿六遍震動於虛空中雨諸天華𤘽物頭華波頭摩華奔拏唎華曼陀羅華種種寶華寶香寶天諸衣服瓔珞鐶釧寶莊嚴具海雲供養如來又復供養在會大眾華至于膝其虛空中無量天樂不鼓自鳴會中一切天龍藥叉羅剎阿索洛乾闥婆蘖嚕荼緊那羅莫呼囉伽人非人等一時歡喜合掌瞻仰同聲讚言善哉善哉大悲者能善說斯不空羂索心王母陀羅尼真言三昧耶等摩尼寶能與有情雨大寶雨普獲潤澤而得解脫爾時觀世音菩薩摩訶薩復白佛言世尊是母陀羅尼真言若善男子善女人等每日時別燒沈水香誦三七遍者速得消滅十惡五逆四重諸罪若行道路止宿住處或於城邑聚落山澤所住方處念誦之者真言加持白芥子或復加持淨水淨灰灑散結界真言佉陀羅木金剛𣐍真言五色線索用繫𣐍上四圍釘之即成結界安穩止住無諸怖懼為大護持真言明神而皆歡喜持真言者結白線索患虐者佩則得除差若一切人民臂上腕上頂上腰上令所佩人病者得差怖者得安加持牛蘇或烏麻油與患熱病者空腹服之即令除差若他呪詛厭蠱者真言鑌鐵刀附體肢分以刀隱捺又溲麵捏彼人形一真言刀一截一百八段至於七日每日如是則便除愈若患腹痛真言紅鹽湯與令飲服則便除愈若一切毒蟲螫者真言黃土泥數塗毒處或數加持牛乳空腹飲服或加持煮豆汁溫蘸蟲所毒處便得除愈若患眼疼真言白線索用繫耳璫又真言竹瀝甘草白檀香水每日晨朝午時暮間洗眼或真言波羅奢水日日洗之即得除差若患耳鳴熱風真言生烏麻油或醍醐數滴耳中不久除差若真言者加持緋線索二十一結用繫腰上二手腕上則護其身若患齒疼真言迦囉弭囉木持嚼揩齒若患鬼病加持五色線索當使佩之即便除差若為毒藥刀杖破瘡咽喉腫病疔病惡瘡真言畢撥末牛乳石蜜而令服塗即得除愈若口舌欲起已起者每晨朝時向日真言淨水洗面漱口即令除散若國土荒亂大臣謀叛他兵侵毀災疫起時先淨洗浴著新淨衣食三白食於三七日嚴持道場四角中央置香水瓮於所畿日內外清淨如法供養壇西壇北燒香散華依法坐誦此陀羅尼真言聲聲莫絕作除災法滿三七日即令國土一切人民得大安穩每日加持壇中瓮水散一切上重成持護災厄罪障自然殄滅若為鬼神卒殃失音者加持白旃檀香泥遍塗心上即還如故若無財寶飲食香華常供養者但誦持之常不間廢亦得除滅一切罪障若令家宅善神護持無災疾者每日當取蓮華一百八莖遍塗蘇蜜散白旃檀香末加持護摩每日三時時別一百八枚滿七日已即成擁護除諸災厄若欲眾人而歡喜者加持蘇蜜白旃檀香護摩一百八遍則如所願而說頌曰母陀羅尼伽陀藥能除種種災障苦等數當以弭惹耶那俱唎藥柘哩尼乾馱娜俱唎翳羅阿皤播抳躬矩麼印捺囉播畢󰓑迦乾馱畢唎禳俁藥多誐囉藥斫迦囉摩訶斫羯烏施羅苾瑟努羯囉哆藥素摩囉爾素難那精潔合治天雨和作丸丸如酸棗量首末標界而護持首末真言遍加持一千八遍便陰乾佩時加持一七遍隨上中下與佩之上者頭上頂戴之中者項上常佩持下者臂上恒佩持皆得除滅諸災厄水火毒藥之災厄種種厭蠱諸呪詛一切悉不能為害諸惡鬼神不中害和香湯浴蠲諸障若有惡風雷電霹靂數數起者加持白芥子水望彼起處一呪一散一百八遍則便除滅或加持石榴枝望所起處一呪一擬亦得除滅世尊此母陀羅尼真言最上之法但常誦持不作檀印依法供養亦得成就若欲成就此陀羅尼真言三昧耶者如法圖畫不空羂索觀世音菩薩如大自在天首戴寶冠冠上有化阿彌陀佛被鹿皮衣七寶衣服珠瓔鐶釧種種莊嚴執持器杖以淨黃土瞿摩夷香泥如法塗壇清潔畫彩中置其像幡華莊飾四角中央置香水瓶三白飲食諸菓飲食敷獻供養惟除一切殘穢觸食惡律儀家百味飲食五辛酒肉皆不供養餘者盡通請召供養燒沈水香是真言者晝夜精勤如法承事常淨潔浴著淨衣服每時面東燒香散華依法趺坐觀瞻菩薩如法誦持時數不闕每白月八日應當斷食勤懇念誦時觀世音壇中現身真言者見瞻仰禮拜乞所求願皆得滿足并以雄黃或安善那置於壇中真言加持令現三相一者煖相二者煙相三者光相點額點眼點二手掌點二脚掌即證阿姥伽王神通智嚴三摩地諸有事業無不成辦爾時如來讚觀世音菩薩摩訶薩言善哉善哉善男子汝能於是天人大眾之中燃大法矩作眾寶聚挽諸有情出眾苦海皆得其本爾時淨居天王伊首囉天王摩醯首囉天王大梵天王帝釋天王及諸天眾聞說是法皆大歡喜合掌恭敬俱從座起前白佛言世尊後末世時隨在國土一切山林城邑村落若有有情如法書寫讀誦受持此不空羂索心王母陀羅尼真言三昧耶者我等天王并及眷屬晝夜集會常擁護之爾時如來告諸天王善哉善哉讀誦受持此陀羅尼真言三昧耶者應當守護而勿放捨便令修學增殖長養一切菩提福蘊善根令得阿耨多羅三藐三菩提爾時諸天聞佛告讚歡喜踊躍恭敬頂戴爾時觀世音菩薩摩訶薩復從座起整理衣服右膝著地合掌瞻佛顏貌熙怡心具無量大慈大悲遍身普放億千大日輪光王照于十方三千大千佛之世界靡不周遍放斯光時映徹眾色皆如金聚歡喜微笑白佛言世尊今放此光為於世間沙門婆羅門毘舍輸陀令得無量大悲之心獲諸最勝為依止處及為一切學大乘者持是不空羂索心王母陀羅尼真言三昧耶者皆獲菩提一切願果將欲廣演是不空羂索心王母陀羅尼真言三昧耶中祕密心真言三昧耶門廣大解脫蓮華曼荼羅印三昧此三昧是真實最上成就乃是一切諸大菩薩真實解脫甚深祕密三昧耶法我今欲於佛前一切天龍藥叉羅剎乾闥婆阿蘇囉蘖嚕荼緊那羅莫呼洛伽摩訶持真言明仙淨居天伊首羅天魔醯首羅天大梵天帝釋天焰魔王水天風天火天毘陛羅天大苦行仙日天月天星天二十八宿主星神天持明天女乃至一切諸天神等以住最勝曼荼羅三昧耶者前廣演開釋是出世世間祕密曼荼羅印三昧耶法令諸有情思惟讀誦受持斯法皆得最上成就一切功德是故說是根本真實解脫心王母陀羅尼真言三昧耶中祕密心真言惟垂哀愍聽我所說爾時釋迦牟尼佛如來應正等覺熙怡微笑即申百福莊嚴相好金色之手摩觀世音菩薩摩訶薩頂告大慈大悲真清淨者能為大眾闡斯妙法善男子汝今當知現在十方殑伽沙俱胝那庾多百千微塵世界所有一切如來應正等覺皆以無量神通光明加被於汝我今亦以無量神通光明覆護於汝恣汝神力說斯不空羂索心王母陀羅尼真言三昧耶中祕密心真言三昧耶爾時觀世音菩薩摩訶薩觀察十方一切大眾如大象王德無所畏即說祕密心真言曰唵鉢󰶳摩荷噻哆恾訶阿暮伽播捨娑馱耶娑摩耶紇唎娜焰槄柘囉柘囉𤙖爾時觀世音菩薩摩訶薩說此真言之時其補陀洛山及三千大千世界蘇彌山王一切天宮神宮龍宮藥叉宮羅剎宮乾闥婆宮阿素洛宮伽樓羅宮緊那羅宮莫呼羅伽宮持真言仙宮皆六種震動大海江河一切泉沼皆大涌沸海中一切摩竭諸獸皆大驚怖怪未曾有十方殑伽沙俱胝那庾多百千微塵世界所有一切如來於虛空中一時皆現同聲讚言善哉善哉大悲者善能說此最勝真實不空羂索心王母陀羅尼三昧耶中祕密心真言三昧耶若但讀誦即得成就最上菩提爾時釋迦牟尼如來告觀世音菩薩摩訶薩言善男子當為大眾說此真實廣大成就祕密心真言三昧耶功德之門爾時觀世音菩薩白佛言世尊此祕密心真言三昧耶若有善男子善女人一心觀念十方一切諸佛菩薩說誠實言懺悔無始已來一切重罪唯願一切諸佛菩薩摩訶薩加祐護念我從今日乃至菩提供給承事一切諸佛菩薩摩訶薩攝澄心想觀於地下金剛輪際上置一嚩字文畫分明變為金剛出大光明其光熾盛焚燒自身燼為白灰諦想此灰變成金色持此金灰塗曼拏羅其曼拏羅光明皎徹當壇心中觀置八葉開敷蓮華於華臺上觀一娑字放金色光於其光中聖者觀世音菩薩摩訶薩從此而出現金色身顏貌熙怡左手當胸執金蓮華右手掐珠結跏趺坐一切妙寶莊嚴其身放奇特光作是觀已起大悲心讀誦受持此祕密心真言一百八遍是人則為十方殑伽沙俱胝那庾多百千微塵世界一切如來應正等覺同聲讚歎而攝受之是人於百千劫來積聚惡業一切重罪所有怨讎惡病煩惱悉皆散滅無有遺餘其觀世音菩薩即於夢中而現其身速滿諸願若修習此三昧耶者常應清淨澡浴著鮮潔衣食三白食於白月八日或十五日當斷諸食於諸有情起大悲心恒於不空羂索觀世音菩薩前以白旃檀末泥塗壇地獻諸妙華燒焯香王而為供養若在壇前正念誦時當斷諸語結印護身呪白芥子及以香水頂上散灑亦呪其手以自摩頂結灌頂印呪印頂上面向西方結跏趺坐結數珠印誦母陀羅尼真言一百八遍奮怒王真言亦一百八遍誦祕密心真言一千八遍即當更誦奮怒王真言滿百千遍若能如是依法念者定得觀世音菩薩畫像身上放諸色光光現之時其地即當六種震動其羂索手亦放光明於虛空中出眾妙聲種種讚詠是真言者頂上亦出光明證此相者即得成就此大不空羂索心王母陀羅尼真言三昧耶門一切諸法悉皆成辦是時十方殑伽沙俱胝那庾多百千微塵世界一切如來一時現身舒手摩行人頂讚歎加祐觀世音菩薩當亦出現真妙色身憐愍護念愛之如子教詔不空羂索心王母陀羅尼真言一切祕密三昧耶乃至證妙菩提不相捨離修此法者當於一切諸佛神通月修所謂正月五月九月白月一日至十五日如法清淨讀誦受持即得成就證斯法者先於一月兩月三月四月五月依法清淨調伏身心內心誦念承事供養令心清淨乃當修治曼荼羅印三昧耶則得成就頌曰世尊今當知祕密心真言神通力香王沈香黑煎香數各十六分蘇合欝金香白檀等八分薰陸龍腦香安悉等三分嚴潔淨室中以請召真言加持香和合此香名三界最勝之不空神通香王力若燒此香時如法長跪坐手執持香爐讀誦召真言加持是香王普通皆供養十方一切佛菩薩摩訶薩真言之威力變為妙香雲宮殿之樓閣香座香臺樹香華之瓔珞香雲之衣服香幢妙幡蓋香雲諸佛事是妙香王香周至十方剎一切諸如來菩薩摩訶薩天龍藥叉眾羅剎乾闥婆阿素洛之眾蘖嚕緊那羅摩呼羅伽等前作大供養是諸聖眾等聞斯香氣者歡喜皆讚歎乃至於三塗地獄傍生界聞斯香氣者得滅眾地獄傍生諸罪障捨此身以後更此身以後更不復重受常燒此香而供養者當知是人得大勝利不為一切鬪諍兵賊惡夢口舌呪詛厭蠱諸惡怪相雷電霹靂一切藥叉羅剎惡鬼天行瘧鬼種種精鬼來相嬈惱乃至菩提除攘重業現世輕受清淨衣服食三白食菩薩像前以蘇乳酪甘美飲食蘇燈油燈一切華香獻飾供養燒斯香王以菩提心諦觀五蘊性自空寂離我我所離有情相離受者相性自空寂無我無作無自無他離五蘊界是蘊入界真實諦觀不可得故無自識故不可執持所以者何一切諸法本自無色無形無相離諸染著心亦不住內外兩間法本自性空寂清淨平等無二無染無著所以者何心本無相作茲觀者是修正觀量同法界與三昧俱法界法觀諦觀迦字謂一切法無執作義觀四種法一觀觀音二觀所印三觀自身如聖觀音四觀自心若圓明月光瑩透徹上圓行有母陀羅尼真言字字字皆金色右旋行轉是四種觀一時同觀而安誦念母陀羅尼真言七遍誦奮怒王真言七遍誦祕密心小心真言各百八遍以菩提心輪三昧印如是作者與三昧俱以少功用獲大成就惟除大小出入之時消息之時餘常場內靜心端坐諦觀西方極樂世界瑠璃為地七寶宮殿樓閣欄楯寶幢華蓋寶池寶岸八功德水諸寶行樹一切寶藏寶師子座阿彌陀佛及諸如來現不可說殑伽俱胝那庾多等無量無邊神通光明一切好相觀音勢至諸大菩薩圍繞供養一切觀見若夢若覺而悉見之見彌陀佛伸手摩頂而告之言善哉善哉大善男子汝所修習不空王心母陀羅尼神變真言出世世間廣大解脫祕密壇印三昧耶者皆以成就汝此身後更不重受胎卵濕化蓮華化生從一佛土至一佛土乃至菩提更不墮落得此相者過去今身所作一切十惡五逆四重諸罪悉皆除滅身口意業悉皆清淨觀音菩薩畫像身上放大光明或觀世音變作淨行大婆羅門來行者前心所乞願悉皆滿足及得無量百千億數不可思議功德蘊身國王大臣一切人民愛樂親近供養恭敬此法號名世間最勝成就之法修此法者每於白月十四日時當自隨力請喚沙門婆羅門等施大施會而為供養持真言者乃可自食若欲常見阿彌陀佛一切諸佛諸大菩薩諸天神者每日當誦請召真言加持香王燒焯供養一切諸佛菩薩諸天香煙不斷作事誦持如是真言時別不闕恒於夢中覩見一切諸佛賢聖自見一切善不善事及得見他一切之事而皆報言此短受命此長受命此得可住此不可住此得可來此不可來此有大吉此有大凶心所觀者即便見之證此相者精進修法祕勿泄之壽命長遠祕密小心真言曰唵鉢頭摩陀羅阿慕伽惹野泥主嚕主嚕娑嚩訶如是真言應當如法而誦之發覺真言曰唵鉢頭摩播捨陀羅婀慕伽嚩囉娜散注娜野𤙖是呪加持香王燒焯供養亦加持白芥子香水十方散灑即手執持香爐啟白願言警覺十方一切諸佛菩薩一切天龍八部依時會壇作大加被次說請召真言曰唵窒㘑𡀔枳耶嚩訶野婀慕伽播捨鉢頭摩婆嚧枳多阿野都步嚩泥濕嚩囉素嚕素嚕弭摩犁𤙖是呪加持香王加持香水白華閼伽十方啟請一切諸佛菩薩一切天龍八部即當集會為護衛之啟白真言曰唵鉢󰶳摩步惹摩訶播捨陀羅儞漫怛囉野弭娜婀慕伽嚩囉耶步嚕步嚩莎嚩畆嚕畆嚕𤙖此呪加持其香燒焯供養啟曰一切諸佛菩薩一切天龍八部來集整儀本位而坐歡喜加護次復說結界真言曰唵鉢󰶳摩阿姥伽嚩馹囉地瑟𡛥娜句嚕句嚕莎嚩訶是呪加持白芥子水散灑壇地其地變成金剛界城七喻繕那外一切諸惡毘那夜迦藥叉羅剎精魅鬼神邪惡人民來相嬈者退散馳走目不敢視次復說神變真言曰唵婀姥伽播捨鉢󰶳牟哆囉思孕何娑娜覩枲唎枲唎莎嚩訶是呪加持白芥子三散壇地其地變成金剛寶師子座若散坐處所坐之處地變成清淨寶蓮華座整淨衣服安詳念誦不久當得阿耨多羅三藐三菩提淨治所止之處清淨真言曰唵摩訶迦嚕拏鉢󰶳恾阿慕伽播捨儞哩荼嚩馹囉地瑟恥哆步嚕步嚕嚩那嚩唎莎嚩訶是呪持真言者若至城邑聚落寺內山間蘭若屋舍宮殿壇場坐臥床敷經行道路喫食等處皆須加持白芥子若水即便灑散悉成清淨結界之處則令一切毘那夜迦不得其便金剛橛真言曰唵鉢󰶳恾姥伽播勢娑漫哆娜捨素𩕳堀初枲𤚥滿馱耶都嚕都嚕𤚥是呪加持鑌鐵金剛橛量長八指加持五色線索七遍繫橛頭上釘於壇界則得七踰繕那成大結界其地乃至未拔橛去以來常為其界次復說結界空真言曰唵婀姥伽曼荼攞滿馱耶三曼帝娜鉢󰶳迷摩訶鉢󰶳迷度嚕度嚕娑嚩訶是呪加持白芥子及水遶壇散灑成結大界能令一切天龍藥叉羅剎毘那夜迦怨讐等難不相侵繞而為障惱次復說治牛五淨真言曰唵阿姥伽婆哩戌悌輸陀野娑曼帝那地唎地唎戌陀薩埵摩訶鉢󰶳迷𤙖是呪加持五淨塗飾壇內若至一切山林樹下阿蘭若處園苑經行寺邑坊舍殿閣床榻汲水饌食等處但是行住坐臥作法之處一切悉以塗潔灑之皆得清淨能令一切藥叉羅剎毘那夜迦惡鬼神等於諸食時作供養時誦念時結界時坐禪時經行時臥時者脫衣時不得其便一切諸天悉皆擁護令無病惱一切垢障飢儉鬪諍惡星災變不吉祥相速當除滅持真言者若能如法加持五淨一切時中常用塗潔三淨常應自他服食速得不空羂索心王陀羅尼真言祕密曼拏羅印三昧耶現前成就若所去處永無障閡常為剎利沙門婆羅門居士庶類讚歎恭敬復常夢中得見七寶宮殿樓閣花林菓樹一切善友而相樂見得身清淨觀世音菩薩當與諸願阿彌陀佛夢為現前若命終以直生西方極樂剎土次復說請法真言曰唵鉢特迷娑囉娑囉底瑟𡛥底瑟姹摩訶阿慕伽三摩耶莎嚩訶是法壇內誦一七遍啟白賢聖願受法者獲三昧耶次復說入壇真言曰唵尾補囉鉢󰶳恾阿姥伽鉢囉娑囉鉢囉弭舍覩矩嚕矩嚕莎嚩訶是呪每入壇時則誦二十一遍入壇作法種種供養次復說散華真言曰唵婀姥伽婀努捨娑野鉢󰶳恾嚩入曼度𠼝𤙖是呪加持香花與授法者散於壇內次復說梳髮真言曰唵阿姥伽鉢󰶳恾始契覩嚧覩嚧底瑟𡛥嚩馹囉曼悌莎嚩訶是法加持梳頭髮結髮用之及加持手按授法者頂上也次復說鑵索真言曰唵婀姥佉鉢󰶳摩若𡀔乞使波避唎避唎𤙖是呪加持鑵索取水得水以復加持之乃任一切用之次復說水器真言曰唵婀姥伽弭迦吒三皤囉鉢󰶳摩娑泥若囉囉底矩嚕矩嚕𤙖是呪加持瓮瓶等諸器中盛香水以用之也次復說灌頂真言曰唵鉢󰶳恾鉢囉娑㘑阿姥伽弭麼隷皤囉皤囉莎嚩訶是法如持七寶瓶置香水於中復加持置於壇內而用灌頂次復說吉祥真言曰唵婀姥伽鉢󰶳迷素鉢󰶳迷布唎拏迦隷弭唎弭唎迦摩㘑莎嚩訶是呪若結印界燒香散華懸幡釘橛燒火設食若執數珠著脫衣服緣壇修治一切事法及讀誦經時皆加持手乃當執之則為十方諸佛菩薩一切天神而讚歎故次復說淨口真言曰唵婀姥佉弭麼隷爾嚩迦囉思孕輸馱弭鉢󰶳麼俱麼攞爾嚩僧輸陀耶馱囉馱囉素弭摩唎莎嚩訶是呪若欲讀誦懺悔禮拜讚歎諸佛菩薩之時先加持水揩洗口齒則得淨潔當得舌根清淨柔軟色如蓮形次復說含香真言曰唵婀姥伽健馱嚩底素嚕素嚕鉢囉噻普嚕󰼗󰻭健悌鉢󰶳摩鉢囉鞞莎嚩訶如是真言三昧耶當以上好白檀香那羅那香赤蓮華畢里迦香欝金香躬矩麼香蓮華鬢七物數各十二分又加龍腦香附子二數量等各四分擣治石蜜而和合每念誦時加持含便當口氣而香潔如欝鉢囉華之香常得諸佛觀世音歡喜祐護而讚歎胸藏痰飲吐逆病便得銷鑠而除差三十三天聞讚誦陀羅尼聲喜敬護有情得聞此人聲皆得除惱而相愛恒常如法含香者大辨才天密神通隱入舌端辨無礙先所忘失令憶知發聲大稱𤙖字者聲聲而滿於七聲諸真言神天仙眾立至壇中皆擁護又重怒聲稱怖字聲聲而滿於七聲眾惡毘那夜迦等鬼神魅精怖馳散長含此香讀誦者一切善相自然現垢重罪黑皆消滅恒無非人橫干嬈次復說澡浴藥真言曰唵弭麼攞弭誐帝鉢󰶳麼弭嚩㘑三嚩囉者㘑濕嚩哩𤙖婀姥伽悉悌輸陀野𤙖如是真言三昧耶當以龍華丁香皮烏施羅香甘松香白栴檀香蓮華鬢零陵翳羅白豆蔲哆誐囉香欝金香鉢羅莽拏唎迦藥射莫迦藥丁香花鄔迦囉乾地迦藥如是數各皆等分精潔合治雨水和當澡浴時加持用和湯如法清淨浴膚體娧澤香芬馥蠲除災厄滌垢穢清淨如法而誦念行住坐臥無悚怖一切諸惡天龍神毘那夜迦怨讐輩自然消息喜無障常以此藥和湯浴當知是人速成驗諸佛菩薩諸天神喜悅瞻護與上願次復說眼藥真言曰唵阿祇曳鉢󰶳摩嚧者泥󰼗弭也𡫸哩瑟微鉢哩戍悌素嚕素嚕鉢󰶳麼乞使步嚕步嚕娑曼哆弭野婆路枳𩕳莎嚩訶如是真言三昧耶雄黃牛黃各一分青優鉢囉華海末二物各數十三分精治研之石蜜和清水和研加持用點眼眼眵翳瞙除諸佛觀見皆歡喜諸惡鬼神不相障夢恒吉善眼根淨次復說牛黃真言曰唵勃地野勃地野弭勃地野鉢󰶳摩姥伽目棄者囉者囉嚩囉泥莎嚩訶如是真言三昧耶而復加持於牛黃用母陀羅尼真言及奮怒王真密言亦用祕密心真言加持點額行作法即令一切惡鬼神毘那夜迦之等類皆悉畏伏而怖走譬夜火聚禽獸見而皆畏懼便馳散除諸障者之怖異若沙門僧婆羅門并諸人民見皆敬諸陀羅尼真言神住壇內者喜瞻眺增加守護而不怠若行道路野山澤谿㵎溝壑一切處不畏盜賊蠱毒藥惡風雷電霹靂難師子虎狼惡獸難蚖蛇蝮蝎諸災難若真言者點此藥繫心常須憶念我誦持不空真言者我則至前加被護如是不空羂索心母陀羅尼真言法菩提眾願三昧耶如是護者是諸佛慈悲實語加被我亦是不空羂索心母陀羅尼真言法祕密壇印三昧力復是行者所精誠求於菩提之願力是故我得進此人令滿心所希求願若有眾生不依法但為活命行諂偽誑他破壞犯梵行或復處所不清淨我即不得為成現所以有何得如是由不如法修行法以斯義故持法者應當如法悃御心內外清淨修治法決定成就諸法門次復說瓔珞真言曰唵婀姥迦俱捨陀羅薩囉鉢囉𤙖此呪加持白線當使童女合之如筯等兩股三條是三條索兩頭中心同為一結皆誦真言結之總結三結兩頭繫續持真言者常絡髆佩飾次復說著衣真言曰唵婀姥伽鉢囉嚩羅拏畝嚕哩󰼗地也迦始迦三皤嚩覩哆囉哆囉莎嚩訶此呪加持衣服而貫著之次復說脫衣真言曰唵婀姥伽噻嚩怛囉窟律乞使波弭姥地禰鉢󰶳迷噻訶此呪出入道場喫食經行坐臥等時加持其手解脫衣服置於淨處重復加持之次復說洗浴真言曰唵󰼗瓢娜迦三步哆阿姥伽皤嚕拏嚩㘑阿鼻詵者𤙖此呪加持香湯灌洗浴身次復說洗手面真言曰唵婀弭㗚哆阿姥伽鉢󰶳恾娑洗嚩唎灑抳主嚕主嚕莎嚩訶此呪加持淨水洗手洗面漱沐口齒次復說護身真言曰唵婀姥伽嚩唎灑抳矩嚕矩嚕莎嚩訶此呪加持白芥子及水散灑身上一切非人不能得便護他亦爾次復說授法真言曰唵婀慕佉三摩野摩訶鉢󰶳迷底瑟吒底瑟吒𤙖此呪若授法者入壇門時其阿闍梨執手加持引入壇門次復說護同伴真言曰唵薩嚩怛囉阿慕伽嚩底底瑟咤𡀩乞灑覩𤙖此呪加持淨灰與弟子同伴點於額上則成擁護次復說整儀真言曰唵窒㘑𡀔枳耶鉢󰶳摩阿姥佉吽迦囉摩抳弭哩弭哩莎嚩訶此呪加持真言者壇內作法而供養者加持自身入於場界更勿觸突佛菩薩像真言神座如法整理修諸法事次復說寶索真言曰唵鉢󰶳迷摩訶鉢󰶳迷娑囉娑囉三曼帝娜鉢哩迷瑟吒耶阿慕伽播勢曩虎嚕虎嚕莎嚩訶是呪加持五色線索圍壇外界為彊畔門懸幡次復說懸幡真言曰唵弭只怛囉阿姥伽嚩噻怛囉那娜楞伽弭戍馱野枳抳枳抳𤙖此呪若懸幡時畫幡時皆以印加持之當即懸之畫亦依此次復說箭真言曰唵婀姥伽捨囉嚩惹囉頓拏詫囉詫囉莎嚩訶此呪加持其箭插持畫箭亦爾次復說開壇門真言曰唵尾補囉婀姥伽摩訶󰶳嚩囉尾戍悌枲唎枲唎娑嚩訶此呪若受法者入壇時加持壇門了便即入壇門同入於一切佛剎諸妙宮殿次復說淨花真言曰唵那那弭質怛囉阿姥伽補澁波叵囉攞哆枳喇拏補囉野皤囉皤囉𤙖此呪加持種種枝柯花葉插瓶口中又以五色線繫瓶項上又加持之布置壇內次復說香爐真言曰唵婀姥伽𡃤怛那弭摩娜迦吒入嚩地瑟恥多󰼗健度入嚩囉噻叵囉拏三曼底娜入嚩囉莎嚩訶此呪加持香爐執置壇內燒香供養次復說寶瓶真言曰唵惹囉嚩底唎怛那伽吒娑里抳覩微覩微莎嚩訶此法加持寶瓶盛蘇乳酪飯敷置供養次復說寶器真言曰唵󰼗名野皤惹那阿姥伽鉢󰶳恾嚩㘑補囉野補囉野𤙖此呪加持瓷器當用供養次復說閼伽真言曰唵婀姥伽三補囉抳訥嚧拏健馱嚩底莎嚩訶此法加持閼伽當用供養次說君持真言曰唵薩囉抳娑囉耶婀姥伽皤惹泥麼駄麼馱禰𤙖此三昧耶加持君持以用供養次說分界位真言曰唵󰼗弭野嚩𡀔迦禰阿弭皤惹野都娑曼底曩薩囉薩麼嚩娑囉特莎嚩訶此呪列壇街道界位加持壇地然後分別街道界位如法圖畫次說畫像真言曰唵那那跛囉喝拏阿姥伽沒捺囉入嚩攞入嚩攞莎嚩訶此法於壇內畫諸像時及畫了時於諸位中總都加持之次復說繩界真言曰唵婀姥伽唎怛娜蘇怛囉嚩󰳌枳柅枳柅莎嚩訶此呪加持五色線繩於其壇上周圍括量一切界位或於壁上白㲲絹上欲畫像時皆以是線和朱括量為諸賢聖稱讚功德次說列門真言曰唵尾補囉嚩󰳌跛囉𡀎捨耶婀姥伽鉢󰶳迷𤙖此法畫壇門時加持門地乃畫壇門次復說金器真言曰唵𩕳弭野惹那阿姥伽幹者娜嚩㘑枳哩枳哩𤙖此呪加持金器當用供養次復說銀器真言曰唵三補唎拏嚧比野󰼗弭野皤惹泥阿姥伽鉢󰶳迷莎嚩訶此三昧耶加持銀器當用供養次復說飯食真言曰唵弭弭陀嚕跛訶嚕播迦囉拏者囉者囉阿姥伽嚩底莎嚩訶此呪加持種種甘膳飲食盛供養之次復說汎花真言曰唵󰼗󰻭健馳拏婆哩抳婀姥伽惹㘑馱囉馱囉莎嚩訶此法加持眾花水上汎之常為供養次說燒香真言曰唵健馱噻叵囉抳三曼哆迷伽吡囉噻普囉𤙖此呪每時別加持香燒供養一切諸佛菩薩金剛諸天等次說塗壇真言曰唵󰼗麼囉迦耶輸馱禰󰼗弭野健馱跛囉布囉抳布囉野布囉野𤙖此呪加持香泥香水摩壇供養