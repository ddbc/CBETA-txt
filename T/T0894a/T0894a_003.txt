於佛部中其線白色蓮花部中其線黃色金剛部中其線赤色此等物備具在身方可作法依經依部如經所說結大界已次應供養隨其成就及與事部差別所辦塗香色味香氣與彼相應前所瀉垢乃至光澤塗香以此真言及本真言持誦後作手印而奉獻之奉塗香真言曰伊咩言馱輸婆儞微夜輸者也輸者瑜那也莽夜儞吠儞妬薄訖底夜鉢羅底仡㗚呬也鉢囉呬那咩唵阿賀羅阿賀羅薩囉縛尾儞夜達囉布爾帝莎訶其手印相以右手舒五指竪掌向外以左手向上把右手腕四指向外大指在內把之又佛部奉塗香真言唵阿仡路多羅仡囉微灑曳囊莽莎訶蓮華部奉塗香真言曰唵那㗚知㗚知那㗚吒鉢寧那㗚帝那㗚底夜鉢寧𤙖泮吒金剛部奉塗香真言曰唵微薩囉薩囉𤙖泮吒前所瀉垢乃至光澤花以此真言及本真言持誦復作手印而奉獻之奉花真言曰伊咩蘇莽囊儞尾夜輸者也輸者瑜囊也囊莽夜寧吠儞多薄訖底夜鉢囉底仡㗚呬也鉢囉四那咩唵阿賀羅阿賀囉薩羅嚩尾儞夜達囉布爾帝莎訶其手印相如車輅印惟改二頭指相叉又佛部奉花真言曰唵尸祇起尸契莎訶蓮華部奉花真言曰唵戰尼寧健陀謨丁泥𤙖泮吒金剛部奉花真言曰唵部哩囉若嚩蘭多詣莎訶次前所瀉垢乃至光澤燒香以此真言及本真言持誦復作手印而奉獻之奉燒香真言曰阿閦嚩囊娑鉢底囉素賀㗚儞也健陀值也欝馥蘇囉部若囊莽夜寧吠儞妬薄訖底夜度報閦鉢囉底仡㗚呬也旦唵阿賀羅賀羅薩囉嚩尾儞夜達羅布爾帝莎訶其手印相以二手小指無名指中指並向內曲背相著向上直竪二頭指側相向上一麥道不著二大指博著二頭指側又佛部奉燒香真言曰那謨仡羅蔓拏微灑曳尸棄寧莎訶蓮華部燒香真言曰唵戰捺囉婆夢拏里伽㗚那祇里尼𤙖泮吒金剛部奉燒香真言曰唵微薩羅薩羅𤙖泮吒次前所瀉垢乃至光澤飲食以此真言及本真言持誦復作手印而奉獻之奉食真言曰粵灑悌難囉索憙㗚儞也曀灑滿多囉設怒麼里莽也寧儞妬薄訖底夜鉢囉底訖㗚呬也鉢囉四那咩唵阿賀羅阿賀羅薩囉嚩尾儞夜達囉布爾帝莎訶其手印相仰兩手二掌向前側相著二無名指頭側相著微屈二頭指博著中指側二大指博著二頭指側小似掬水相又佛部奉食真言曰唵掣𠼝那弭尼莎訶蓮華部奉食真言曰唵漸路緊寧莎訶金剛部奉食真言曰唵嚩日哩尼嚩日藍藝莎訶復當前瀉垢乃至光澤然燈以此真言及本真言持誦及作手印而奉獻之然燈真言曰囉訖芻近囊灑者跛尾怛囉室者膽謨尾曇莽囊輸婆莽衣寧吠儞妬薄訖底夜儞報閻鉢囉底仡㗚呬也旦唵阿路迦也路迦也薩囉嚩尾儞底達囉布爾帝莎訶其手印相以右手作拳舒中指大頭相捻直竪又佛部奉燈真言曰唵阿莽羅于建底帝爾寧莎訶中部奉燈真言曰唵戰安尼寧茹瑳囊羯哩𤙖泮吒下部奉燈真言曰唵尾嚩㗚多路者囊𤙖泮吒真言并手印運心供養者若當不辦塗香乃至燈明供養但誦如上奉塗香等真言及作手印亦成圓滿供養次運心供養者以心運想水陸諸花無主所攝遍滿虛空盡十方界及與人天妙塗香雲燒香燈明幢幡繖蓋種種鼓樂歌舞妓唱真珠羅網懸諸寶鈴花鬘白拂微妙磬鐸矜羯尼網如意寶樹衣服之雲天諸厨食上妙香美種種樓閣寶柱莊嚴天諸嚴身頭冠瓔珞如是等雲行者運心遍滿虛空以至誠心如是供養最為勝上是發行者以決定心而行此法運心供養誦此真言及作手印如上所想供養皆悉成就真言曰唵薩囉嚩他烏骨那蘖帝娑頗囉呬門伽伽囊劍莎訶其手印相兩手相叉合掌以右押左置於頂上凡作供養應具此法至誠信心及奉閼伽皆以真言手印持誦成就及以運心合掌置頂方成圓滿供養之法己身座者以捺婆草或餘草等而作其座長十六指厚四指闊十二指隨其成就及事差別相應坐之其坐法者略有三種一結加坐二半加坐三記賢坐令身端直勿使動搖而作念誦以其手印而執數珠置當心前而作念誦先禮三寶次禮本尊然後普禮諸餘尊等而作念誦初應須臾觀察本尊然後念誦中間勿起諸惡分別及嗔憙等正念誦持觀本尊形或觀真言所有文字或時觀彼本尊心上有真言文字或寂淨心而作念誦念誦之法不急不緩亦不聲高亦不太小中間不應共餘人語亦不心緣諸外境界真言文字不得訛錯當觀本尊如對目前晨暮二時遍數須足午時減半乃至少分於真言中有其唵字者及歸命字應寂心誦若作息災增益之事應以小聲念誦真言有其𤙖字及泮吒字應嗔猛誦若作損他誦念之時令餘人聞凡真言字數有多少從一至四應誦數滿一俱胝遍從五字至十五字一一字數誦落叉遍十五已上至三十二字誦三落叉數過此者誦一萬遍於一一時如法念誦其數畢已隨所懷願及以成就殷勤求之護本尊者佛部之中以佛眼真言應護未定本尊中部中以半拏羅嚩私寧真言應護本尊下部中以忙莽計真言應護本尊初欲誦及了之時於此二時應護本尊所誦真言若寧靜者應以猛忿真言而護本尊或用部主而護本尊所誦真言若猛忿者應以寧靜而護本尊或用部主而護本尊所誦真言若歡喜者應以寧靜猛忿二種真言而護本尊迴施功德者誦畢已應以部母護其遍數奉寄部主應知如是言一切有情無明所覆惟求菩提信受我今為彼非為己身惟願世尊成就之時還我遍數念誦畢已次執閼伽置於頂上而奉獻之復重供養香花等物作三麼耶重作護法以其部母重護本尊亦以部母或以明王自護己身作阿三忙祇寧印誦其真言左轉其印前所能護並悉解其手印相准奉請印惟改二大指向外送之即成發遣於其奉請真言之中加去去句即成發遣護摩分者如於念誦次第護摩所有澡浴乃至奉請本尊皆同念誦法則其護摩柴謂烏曇末羅木閼說他木閼迦木羅闍閼迦木莽囊伽木阿輸迦木密螺木尼俱律木庵沒羅木却地羅木閃珍木鉢落叉木阿波末伽木莽度迦木粘目迦木取如是等木截十指量於其乳酥酪蜜之中搵其兩頭於諸成就及與息災增益損他之事而作護摩其護摩物謂蓮花酪飯酥乳胡麻及蜜芥子鹽等本尊之前己身中間而置其爐方一肘量下深半肘或復圓作或於室內作或在室外令見對本尊如法而作四面安堦爐口置緣量高四指爐中安輪餘諸物等印各高一指以瞿摩夷和牛尿塗用香水灑於其堦上順布青捺婆草所有護摩柴等物置於右邊其閼伽器置於左邊諸供養物黃白色類隨事而辦燃火著已用忿怒王瀉垢而請火神請火神真言曰唵曀呬醯莽訶部多泥嚩哩使儞尾若薩多莽仡㗚呬怛嚩護底莽訶囉莽娑泯散寧呬妬婆嚩阿仡囊曳合尾也却尾也嚩賀囊也莎訶其手印相以右手直竪五指舒掌向外屈其頭指向掌屈大指橫在掌中大指來去請以右灑香水三遍及與三遍漱口之水即誦此真言護三遍以祀火神真言曰唵阿仡囊曳合尾也劫尾也嚩賀囊也儞比也儞跛也莎訶祀火神訖重灑香水及與漱口以香花等供養令坐本位於其堦外別立一處為置本尊如法奉請次第供養以本尊言持誦一花置於其處作如是言惟願尊者加被此處受此護摩次以枳里枳里忿怒王真言及手印重作瀉垢火等真言曰唵枳里枳里𤙖泮吒其手印相左手竪五指掌向外右手竪五指掌向內以手背相著即以右手頭指已下四指及鉤左手四指向下轉腕向身却合兩掌相向二腕相著其灑香水真言曰唵闇沒㗚帝賀囊賀囊𤙖泮吒燃火真言曰唵部囉若嚩攞瀉垢火等了己還灑香水乃至漱口兩手置其兩膝之間初以一杓滿蘇護摩一遍次則護摩其柴次護摩飲次護摩諸穀或以乳粥次則蓮花羯尼迦羅等花隨意護摩隨其本事或寂靜心或歡喜心或忿怒而護摩其所著衣或白或黃赤隨事應知或面向東或北或南隨事而作其供養物或白黃赤香味等類亦復須知護摩畢已還以一杓滿蘇護摩一遍重獻閼伽乃至供養准前重作護身及方等印并與護尊及護己身乃至解界准方可發遣其遣火神手印相如前請火神印惟改頭指與大指相捻於請火神真言中置其去去字即成發遣然後隨意牛五淨者謂黃牛尿及糞未墮地者乳酪酥等茅香水一一持誦經一百遍然後相和更復持誦一百八遍於十五日斷食一宿以面向東其牛五淨置於蓮荷等葉之中默飯三兩十五日中所犯穢觸及不淨食皆得清淨初佛部五淨真言曰那謨婆伽嚩帝烏悉膩沙也微輸提微囉誓尸吠扇底羯哩莎訶蓮華部五淨真言曰嚩帝鉢那莽簸儜曳唵也輸誓莎訶金剛部五淨真言曰那謨囉怛囊怛囉夜也囊莽室戰拏嚩日囉簸儜曳摩訶藥乞沙細囊鉢多曳唵尸棄寧尸棄寧囉莽麗鉢囉鞞鉢囉婆娑嚩󰳌帝誓帝若嚩底鉢囉婆嚩底莎訶又以五淨用灑臂釧數珠腰線茅環神線嚩日囉皆得清淨其腰線者令童女右旋搓合經三合已重更三合若網調雲作其臂釧者作二十五金剛之結中置一珠兩頭各一其茅環者稱無名指量以茅三纏作金剛結喫食之時以部主真言持誦其食方可食之睡眠之時以部母護身若見惡夢及以失精當誦部母真言百遍應用部主真言護所住處及以己身并弟子等三時灑水淨衣或洗令淨飲食之時先以所持真言持誦團食奉獻本尊然後方食於諸節日應加供養半月半月用閼伽器以軍茶利等真言持誦一百八遍自灌頂能摧諸難成就漸近每日三時作漫荼羅及作制底讀大乘經思惟六念作慈等觀旋遶制底佛堂等處沐浴尊容及以舍利