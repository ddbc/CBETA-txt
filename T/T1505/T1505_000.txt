阿鋡暮前禮善逝法眾壞有眾當說所欲略速義說是故三法當說弟子問說是有三法說是三法何義師答法依三門結句是次第作是故三法想識問三法次第何義答大佛經章繫無數相婬恚懷味精進因緣食持眾生少智求聖諦是輩想當知義疾知義三法方便想分別是次第一切是世間所有想隨所欲想等結是故想知義三法作問是方便相應說三法答功德惡依覺解脫功德惡依覺解脫有是句義是根句是三各各三度三分問有三分句初思惟解脫說何義是解脫彼解脫功德惡依覺相應答已入不為說是解脫世間等生至虫蟻虫蟻亦求樂等生謂見食而趣解脫樂痛一義世間少樂相應樂因緣不知如樂道樂涅槃樂無病等生也以道樂有不知是所欲若所欲不是為說已入道不為說如小兒問何者眼即自知眼處是自知是不為說如是樂世間所欲是道所欲是故說道義作無惡問是何功德覺樂解脫有若爾者不可見金見為富也有病不可言聞是故不覺解脫答中間如明燈入壞闇有不是明燈後有闇是智生解脫者知覺一義問是何法功德名為眾生深癡為色味香為受不受已受答或隨想外經說是功德福德根無惡福德根無惡是三功德清淨法果我功德想是一切三皆入是當略說問已說是福德根無惡是何法答福德施戒分別復復善事復簁人惡是故福是三行施戒分別如是先師說常能作福德所行施眾生之命命速乎馳若簁消惡作行之數是故福德如斯說喻問已說福德施戒分別是何施名答己身他受自財施念俱去所更施是三行施法食無畏法施食施無畏施是三說施也是法施世間出世間章說是法施無畏施八行三歸命去五戒世尊說歸佛去無量眾生無畏無妬無恚無殺餘者如是問若歸去見有殺虫何法無畏護答我不說一切眾生以邪見癡殺虫作他財惡作是三歸去不有世間等見得若歸去無世間等見是不歸去是故無量吉食施名食為首種種他施與塔為首香為首己身受或二受是故二功德具足大果報是施淨如是我先師言根財作有或念或二作有或義作世間吉是方便淨施少有大果有因緣淨少俱功德得問是戒何法答戒身口他受不壞他壞增戒名三相應相應身口俱起問何法答他受他不受增是他受名己飢羸自知不嬈他受眾生自知眾生不嬈如是他財他婦不染取如是不他受妄言兩舌麁言不要言不著他受若七支不嬈他受種種貧窮為力助他受二共想福增續如從今如殺生不作發意中間增多相應如出財得報意善生覺受如種穀枝葉增至得果如是連續至睡眠增多是故增是戒問是分別何法答分別禪無量無色分別是善行是故分別如麻油花合行分別如王求如等求王果得有是求行淨果相應有分別是禪思惟義是四行問是何法答禪婬行愛樂痛苦痛止是四禪初婬不善行止善因緣繫意住離婬說二自行說自行自覺少鈴聲欲止是故無行是自行止婬前已說也愛止三愛意歡喜如泉踊躍是無婬行止增止苦痛樂痛止樂痛樂身意無逼苦外是彼無婬行愛樂痛苦痛止是四禪問是為無量何法答無量者慈悲喜護是四無量想眾生無量彼受因緣是無量不是善能量是故無量是慈名一切眾生愛謂意行一切眾生敏是身念是慈等已悲苦惱眾生愛自身愛喜樂念眾生共繫喜護無所作眾生他非法忍若是眾生作是相違見因緣是故過忍護已說無量問何法無色答無色虛空識無所有有想無想處處者依義也眾生是四分處空色助色惡見助是故意無染虛空因緣意一定虛空共繫想彼虛空處如何故虛空依為有識是故識因緣行識處是亦依無依解脫謂無所作是無所有處想見惡相滅見恐一意有想無想處是無色界觀空已說已說無色分別說是一切福德說問是根何法答根無慳無恚無癡無慳無恚無癡是三事根相問是誰根答非前功德說也是故一切解脫入法是根如相應說當使相應一大二相應如無慳施無恚戒無癡分別復無慳食施無恚無恐施無癡法施復無慳無嬈他無恚不嬈他無癡增益如是三戒復無慳禪根無恚無量無癡無色如是三分別復無慳聖事無恚忍無癡聞如是無惡根如是一切善行根如是無慳名所作行念不取無所為無恚名恚滅助無癡名無明無智滅助是故根問是無惡何法說答無惡忍聞聖分忍聞聖分是三無惡說無惡俗數義隨想所作或不恐畏惡世尊已說無惡極行者言是忍苦增惡力自下無恚忍忍苦增力惡力加數苦增力無惡惡力自下厭苦是忍義增力加無惡不增力能不能為說唯當恐畏眾生惡發謂增無惡是忍小人來力加自下足能報而不報是自下是眾生過行過當忍是義當說苦寒暑飢渴風煖起苦名如增事是二事起身惱不無意眾生惡眾生因緣惡說是故二依謂逼身是當忍是忍問已說忍云何聞答聞修妬路阿毘曇鼻奈耶聞名謂婬恚癡盡等有是聞餘者非聞是三藏修妬路阿毘曇鼻奈耶是修妬路名謂一切智說佛所可者著斷現四聖諦現明無內無外解脫阿毘曇名謂修妬路所有顯示相應章鼻奈耶名無行無命清淨說是三行聞是增貪婬止鼻奈耶恚止阿毘曇阿毘曇行所作覺說是故恚薄恚起犯戒枝地獄有癡止因緣說是一切聞問云何聖分答聖分等善知識思惟得等善知識等思惟等得是三聖分聖分無敢說惡義是善知識所欲助善力師弟子伴謂所欲助善力謂彼善知識彼三師弟子伴問云何助師云何善弟子云何力伴如數說答如是說已知差別助善力是善知識相彼師弟子伴知說是增助善二有是枝彼或相助不善助覺不力說如父無足年高父子或有力不善念欲助善不助不善處如末迦蘭富蘭或欲無助善力如一切明知醫前有怨知病不救若是三相等具是善知識或師過或弟子過或伴過是故三相相應是善知識問是何法思惟答思惟息覺精進護想所行息覺精進護想以為面是無作彼息名意亂定彼相像覺精進意懈怠念教不亂護等得等相應如御車馬遲則策之牛奔則抑之等行是護當如是觀意無量內入一護一皆有緣眾生前相應是意等得護問何所說若護之意即奔則抑之若意遲則策之等得護答我前不說是等思惟耶如等思惟如恐怖時相應行數若異者無等思惟也是故思惟問是得云何答得等具方便果方便定入無外供養是相應入等具方便果問何誰等具答如說解脫問是何等具名答等具等書根斷近禪等聚是善行是故等具如種等具種等具是枝義是等具三行等書根斷近禪問彼等書名何法答等書五納阿練茹比丘行具足等書等書等書增是義二象作工師能畫彼巧匠作鑿刻石木削治作像書作經作畫作彼像二行作巧師所作能耐風雨彼雖好不能耐如是二人道人白衣彼道人念棄親屬所作棄如巧師也彼白衣妻子奴婢如畫師所作彼白衣展轉愛樂彼愛別離憂喜恐鬪諍為首非法而破壞作經像無堅有非道人世尊說如孔雀好青項鳥飛行不如野鴈步如是白衣不似比丘牟尼坐空野禪是書也五納阿練若作比丘行是三頭陀功德十二根有是餘九眷屬各當別說世尊酸陀梨所將難陀為說三功德何時卿難陀得見汝無事而麁服衣納五彼信施之而無所染遠婬欲行能離其嶮是故知根有是三功德及餘四利起衣乞食床臥有利彼衣利持五納為說乞食利教乞利床臥利為說阿練行是功德具壞有利等書或二行入貢高入自歎入彼衣乞食床臥利也入貢高是三功德息一助止去貢高是得樂為說頭陀功德問云何五納答五納三衣取得五納彼常住是故五納五納分是五納彼五納三枝具足滿有三衣為面首是修妬路義問若五納三事九頭陀功德有如是等相違彼丘塚道路弊壞衣被得著被三衣僧伽梨欝怛羅僧安陀羅婆󰣂彼或有我持三衣最好利壞即由利便亂若不多最好求二利最利多利如或有人求最好女人二不求好千如是多利持三衣止最好利生是世尊我持三衣一一割截持六衣劫貝四𪃆系布傍渠阿鞞駏蒖麻是輩六遇得便著割碎持是故義不最好作不得惡是名無好彼如是三衣持名不求好若眾許若白衣許床臥坐見餘好而坐彼如遇得作說如坐好因緣得是當坐若上座命是隨遇如是具足滿五納問是阿練茹何法答阿練者坐樹下露坐常坐常住我常當坐樹下我常當露坐我常當坐是阿練茹具足滿阿練茹行是故阿練茹阿練茹分是故阿練茹是四床臥利助彼喜信作講堂柔軟褥作樂想知為分別說世尊我是不相像棄家他舍著棄講堂上取阿練若行如是阿練若行作屈坻作平屋意欲作是二是世尊我是非阿練茹行平屋事如捨馬如乘驢是故當坐樹下棄惡樹而樂好樹樂利果好華樹樂彼世尊教露坐用是為男女所欲婆羅門所樂為露坐已利不生彼如是露坐苦行作大床臥至日出棄思惟念眠是故我世尊我是非清淨如截耳欲著交露璫是故當坐彼坐草蓐結跏趺坐世間所有遍思惟自行行如是為具足滿阿練茹行問何法乞食名答乞食一坐後無食在丘塚間二行學道僧住處得及乞食彼住處得食名謂信家日日來具足食施或恐來為勞外為立僧園堂作已即中辦具與食乞食謂家家少多得乞食是乞食若違二非法行彼一處食欲得食檀越施我當食作如是意於食樂著世尊示行乞食彼乞食來數數食至于時如是不得思惟彼世尊制一食若如有人計常思念有慕得漿飯食知節能自抑寤是得彼一坐食復索好飲佛聽飲大得種種飲不能思惟是世尊我用是為棄斯飲渴水亦得止是後食止彼如是一坐食棄後澡浴塗身嚴飾其身彼世尊我亦是食想貢高食長身極供養之要當壞盡捐丘塚間是故教丘塚間見丘塚間食所化復彼丘塚間虫半消膖脹欲壞爛脂血流漫骨髓千身骨交亂見已貢高止如是比丘行具足滿有是為等書問何法是根斷答根斷不可強止自制不染有根斷是根斷不可強止自制不染有問是誰不可強止答根起不可止根不可止如斷馬水穀若不護根不可斷多與水草腹滿馬不能行若不隨時根不可強止如瞎者亦當離婬是故不可強止知行界所不受等思惟可護或先師說根界去想受棄不能至界謂受自棄不染近謂相似女人像最好如見母見根是三根斷問是近禪何法答近禪忍無想等近思惟是故近禪前說解脫問如前說四禪何故說是答彼世間出世間解脫得是行必定解脫是輩中間聖諦可得如人度空野地見園宅菓樹花實彼意必定為不復飢餓為近城郭如思因緣為曠野地婬怒癡為勞善知識將導思惟疾行陰界處無常無我苦所有觀若欲是有忍增思惟不動如夢中見樂見其形像苦時相見是想增世間最好法世尊想如是是禪行其中間覺見喜是聖諦時婆素跋陀三法解脫度初說󰣂未都問何法是方便名答方便戒憂簸笞智方便是道義謂是解脫為首是方便三揵度戒息智問何故重說戒答我不前說戒有二世間出世間也彼世間說是出世間說彼戒行為義問彼何法答戒等口行命等口等行等命是三犍度戒彼等口妄言兩舌麁言不要言行離及餘言是等口等行名殺盜婬行離及餘事等行等命名比丘乞食住食乞食衣床臥病醫藥自受是餘邪命優婆塞離五事彼刀毒酒肉眾生是等命問是息何法答息精進念定具足滅息若婬怒癡止息彼為首住是息是三精進念定彼精進名勤力是義精進如是說勤力說有若能行去解脫是故精進問是何法答精進信行不捨信行不捨是三精進說彼施一切善行是故信何義一切善法最始行一切善法最信信二人行是偈彼亦三問何法答信敬喜行得解是信敬喜行得解彼敬名棄濁濁人過恚嫉無羞恥過如鳥水牛猪交亂泉水是濁說是惡去得清是惡意亂濁說彼惡棄清是敬憙行樂解脫如病病身好食不欲病差必欲得食是恚依不樂聞法得善知識便樂行然後彼如是念最好法復為說是喜行也得解名能持如人蛇所齧他功德分別醫呪時至意聽如是如是呪語彼能得差得解等藥吉利如是貪婬為首蛇齧人佛世尊愍彼無行或彼弟子愍為說法彼謂法得解不異彼能婬可息作不他是得解是信問行名何等答行勤起常念勤起常念是三行彼起謂作善如鑽下木燥末牛糞而起火勤數數作求索復求索是常念無亂念一因緣相應如火然髮及冠手但欲救之是三勤行問行是不捨何法答不捨不離不厭不轉不離不厭不轉是三不捨彼不離名不數數勞緩精進作不厭名久行中無有果意不厭不轉名中無有果有必當使有不欲彼謂強行精進如是棄如是三能得果如道所趣處問已說精進行是念何法答念身痛意法內外二不忘內外二內外謂不忘是三念彼內念己身依內及餘外二內外或內受陰界處外他受受不受二或三結內主外主二主彼內主婬外主恚恚他不自恚彼有是覺婬亦他作是不可義內染發他婬內著如世尊說女內女根等見是修妬路癡二相應彼三結助三是念彼身三如上說如是痛意法如是十二行念問是三昧何法答定空無想無願空無想無願是三三昧彼空所有空問多有空色空舍空是如是何空說答空我作所有作二不可見我作所有作二不可見是空問何法我作所有作不可見謂世尊說我本時名坻羅末婆羅門見比丘我手是虛空是何法答是非我作所有作是俗數謂我陰覺是我作不是世尊所入謂界善是所有作彼世尊無謂法印空空世間觀行常彼及是吾我二知得是故無見是空問是無願願何法答無願相應過去當來無作無願無立是義是意三無住相應過去當來是一切有為如說處修妬路說過去修妬路彼有是覺己身泥洹不是三受是不何義一耶餘耶涅槃棄身無有因緣彼覺相應一切思惟滅是涅槃無盡覺相應己身餘不餘不說是故是彼不說是無願問是無想何法答無想行作俱無想行作俱謂棄是無想略說一切有為棄一切行作謂作是行謂行是作如入無明福無福阿尼署行作因彼有近識持來是行無明行作一切有為是棄無想說如法印色想不可得是說一切彼行作俱想去一切是三義說想知是定問是智何法答智見分別無學地相應知是智覺是義彼三地住見地分別地無學地彼現是見問何現答前未見聖地根力覺寶分別行是說如浣濯極淨衣本香猶故香香是後香花香極香如是見地淨意禪無量正受增因緣棄最好香作是分別無學謂婬怒癡止不有因緣是無學地問何見地智答見地法觀未知智法智觀智未知智如是三見地彼法智觀智是義如醫知癰生熟以刀破是後以指撩摩脈所趣向令不傷脈然後割廣如是行者婬行為苦無常等無常行入見苦止結棄彼二智斷耶未斷乎如是行發思惟如欲界無常如是色界無色界彼已思惟智色無色行結棄如是見苦婬行利苦界法智如是觀智如是色無色行未知智如是習三婬行利滅息是法智息是觀智如是色無色行未知智如是滅三是道婬行苦息法智是亦觀智如是色無色行未知智是道是道是十二智見地廣知問是分別地幾智答分別地相行種等知相智行智種智是三智分別地如上說問何法相答相生住壞相名生住壞彼生謂相應住次第應壞謂破問無說益眾生涅槃數為是相眾生涅槃若彼為大過無常數若不是彼是修妬路過當如是說有為相生住壞功德增是何相功德當為說我相我相異不異是不說若異有常若不異無常俱過不說涅槃無相是故說益樂知有為相如是謂所說功德增何相功德當為說智是增行謂是三智已功德是相是說相問是行答行無常苦無我見行遍知是義是相是行知是義無常陰謂無常是故苦謂苦是故會當相應無我是行彼無常不久住如水泡苦逼如刺在體無我不自由如假借嚴身是行問是何種答種氣味災得離種名是氣味災是得離問是誰答是有為彼氣味名染著災名惡得離名俱息若天人樂氣味地獄畜生餓鬼趣苦災福惡等過是得離如是見彼等功德惡見得解是種是分別地智問是何無學地智答無學地毘署神通辯明達神通辯是無學地智問何法明達答明達前世時生處漏盡智前世念智生處智漏盡智明達有為首是故明達知是義彼前世念智所行念生處智名行果所為智漏盡智後當說若三結前世當來世現在世處彼前世處十八見作前世所作當來世處四十四見作現在世處見身彼知是現在行過去當來覺前世念生得前世不忘生處覺後世不忘無漏智盡無所生智願智我結已盡是觀盡智不復生是無所生智如醫蛇所嚙療治破壞毒是一智不復病前毒氣是二智如是盡知無所生智願智名謂前世念智聲聞己身所更念不他也以是智前願他亦知是願智問何法神通答神通飛徹聽知他意能飛是飛自在是義彼六神通彼三飛天耳知他意智飛後當說彼徹聽名前行定一因緣去大地意增聞所知以是天人趣聞聲隨其力如或遠見或近見隨眼力如是如定得如是他意智所見眾生所聞聲是輩知其意是思惟知他智飛行虛空化聖自在虛空行自在化自在聖自在是三飛行彼飛虛空自在名能入水能入地能不現牆屋山無礙手捫摸日月如是飛行虛空自在化名如鳥馬車人山樹城園河水能現聖自在名能住命化水為酥眉間放光明如是及餘轉增是飛是聖說飛行徹聽知他意神通前世生滅智謂凡人是五神通問是何法辯答辯法義應分別方便覺法方便覺義方便應方便分別方便是四辯彼覺法名句合覺方便義隨彼所有如火名彼熱為熱為義彼不忘也應名如是是合邑是義等知分別方便名隨應報無違錯不耶避是辯是無學地智廣知問是思惟戒定學無學者何故彼不三示答不戒戒增益學殺生棄增眾生護有非阿羅漢謂是不嬈學如是意住是故不大增說知是亦三如是婆蘇跋陀三法次二解脫度說盡問前已說等具方便果是彼已說等具方便是何果名答果佛辟支佛聲聞佛辟支佛聲聞是三果問是誰果答戒息智中聞是說問具是說具是道是何果或道答有餘是果欲是外無餘是義世尊已說無餘般涅槃是義是故無惡彼佛名一切結解脫有十力力事四無所異自由一切佛法得彼佛無差降戒定慧辟支佛名自依是時無異義彼不從他說是辟支佛聲聞從他說或二解脫等具憐愍增等厭增彼憐愍增等具謂時是三耶三菩得等厭二己身生因他彼己身生辟支佛因他為聲聞若謂薩芸若一切功德具足一切惡離是等正覺辟支佛一切惡棄功德少聲聞因他棄惡問云何如佛無中間及餘如是聲聞答聲聞棄結不棄結阿羅漢是聲聞聲聞有中間根因緣信根為首軟中上增可得是依聲聞種種一切地問是何法棄結名答棄結信解脫見得身證信為首度彼岸是信解脫思惟為首見得三身證彼無量行當示信解脫上道行無行般涅槃上道行般涅槃無行般涅槃是三信解脫彼道名利彼得至上上道若跡是道彼行般涅槃名行因緣道息去無行般涅槃名無疾涅槃因緣道般涅槃是信解脫說問是見得何法答見得中間生般涅槃已上道見得是三中間般涅槃生般涅槃上道彼中間般涅槃名此終他生得道中間般涅槃如小火迸未墮中間般涅槃生般涅槃名如迸火墮地滅度如是生於中間時般涅槃上道名如上說是無色界知是見得問是何身證名答身證行及行生般涅槃是已說問何故復說答不復說界因緣欲界解脫色界解脫是二一切中間般涅槃棄不無色界中間有復前不解脫報身證是解脫報是解脫後當說是棄結說問無棄結何法答無棄結八須陀洹薄地八須陀洹薄地是三無棄結問何法八名謂至數說初得不八前生後次第阿羅漢是何阿羅漢答如生見知如人八兒彼不初是八相應最後者相應彼世尊作功德是見阿羅漢大無餘結盡如是小前前最小已住初是八說若想隨書定八也問何八名答八信思惟彼增等是凡人神名族姓子是等具有信思惟彼或信增有智慧相應或智慧增信相應或俱等法智發一牢信軟根思惟牢信中根俱牢利根是三八諦見作信增七死生有慧增中間住有俱依家家有如是見地分別地乘乘薄地住信增斯陀含有智慧增中間住俱依一死生有止住行因緣信增信解脫有慧增見得有俱依色行止身證有無餘因緣止信增軟根有慧增中根有俱依利根有是等向上如初日出問已說是廣八分別生功德網是亦不知何是當說答須陀洹七死生家家中間住須陀洹名二初果住求二跡道說是乘是故須陀洹見身疑惑願失止趣盡去軟根七行天上人界樂得要當般涅槃家家住利根初果住分別止因緣牢作行是家家住般涅槃中間住彼中間不必家家住般涅槃彼要七住天人中間二般涅槃問已說須陀洹是何法薄地住答薄地斯陀含一死一生中間住婬行因緣薄作住是薄地彼斯陀含一死一生二中間住彼一說此終生天上一還般涅槃上分因緣薄上分因緣名五色欲無色欲憍慢奧達吒無明一生一還有來般涅槃增多上彼俱中間住是不棄結問是阿羅漢何法答阿羅漢利軟中根阿羅漢供養是義彼供養相似是阿羅漢問何處供養答一切眾生是三利根軟根中根問是利根何法答利根住劫能壞有無疑法住劫能壞有無疑法是利根知已盡分別結盡過去住是故住劫盡一切結上增義求能得過是故能壞有彼有增益義明達神通辯無疑法得增一切難無疑辯是利根因緣問是軟根何法答軟根減法念護有減法念有護有是軟根增上去是故意減是減法減法不眾生減分別地減分別行行是說如所說章不誦失彼不行分別地失彼減痛事誦長行觀是五事減是亦分別地減彼思惟有得阿羅漢劣行用住為已作念念是世間多行種種意如念人世俗如世尊說衣授是念壞命是不護有得阿羅漢不欲減當不念是常大護如貧人得財守是軟根因緣問軟根何等答軟根慧解脫盡不盡解脫報慧解脫已說俱分解脫二盡解脫報不盡解脫報俱分解脫名念解脫慧解脫是二增去義彼義問是何彼解脫名答解脫婬色助滅欲界色界俱助上意住三界滅是三行解脫解脫結是故解脫問是何婬助名答婬助中間色無色想淨不淨增已己身中間己身亦增是義是二色想不壞色想彼中間色不分別謂丘塚地色腐爛肉脫眼潰腸出不淨小便處百虫交亂烏扇髮交亂啄鼻斷分離手腳頭髑髏如是見已婬結棄發是身謂義及餘怨鬪諍詐言諂貢高憍慢為首有彼如是念作謂惡解脫意定是中間色想不淨解脫二自己身內色分別由定無色住如是他身念是中間離婬想不淨解脫三淨青赤黃白花衣為首因緣發意念住無動是淨解脫問是色助答色助無色以說色棄結發四意住是有漏是色助福說俱去問是何滅名答識為首等相應滅無漏正受阿羅漢二棄結婆素跋陀三法度三𡂠末都初功德中間說問已說廣功德功德中間三法度是何惡名答惡苦行愛無明苦行愛無明是略說惡當知雜惡善行是雜惡是人愚謂雜惡念如猪不淨樂世間彼前苦行身口意苦行是惡數謂初是三身苦行口苦行意苦行苦行惡眾生行是苦行惡念行苦行問是何身苦行名答身苦行殺盜婬謂是身苦行是三殺盜婬愚行知問我當知身苦行三是何法殺名答殺念教行念教行是三殺說如是餘如身苦行殺分別三念教行彼不與取婬愚行因緣知餘口行問有是是亦不知是何法念名答念欲作他作喜念名意覺是三欲作教作他作喜如殺虫欲殺教奴殺他殺稱善歡喜是念問是教何法答教處使作聽教處使作聽是三教彼處處名問曰是羊以是為首妄語富人欲食是教殺處使作名如王處如殺是輩罔殺聽之名如或處貴來問我有怨家嬈我我當報怨答聽是三處作問是行何法答殺行他眾生眾生想捨斷命殺行作是義殺受知處分別聽口意苦行知彼他眾生想捨他命斷是三殺作具足有何義醫雖善意病腫割之當割時死非是醫殺生彼不捨如是一少是句無有殺生三無如是殺處有問是不與取何法答不與取名他想彼覺偷他有財他覺彼取去如是三行相應不與取有何義他財有取去非盜覺自己作如彼是象相似覺取非盜復他取無盜覺無過如親田根花果為首或取問何法婬愚行答婬愚行他法受行更婬婬愚行略三他他取去法受行更婬問婬是修妬路根是何婬愚行作是說答二人道人白衣被道人至意說無婬惡行婬愚行無作若婬白衣惡行須陀洹惡行已隨趣謂不爾是故婬愚行謂不淨是故二無惡修妬路說問何法他他受答他他受夫親里王夫受親里受王受是一切他他受彼謂女人以婬為主是主是二至竟時中間彼至竟名如方土家法作主時中間名是放法婦人初財請彼未及期若他墮彼婬愚行如是知親里名父母姊為首謂小女若無夫慈養之王受名謂無夫無親里悉屬王為受有是王受是他他受問是法受何法答法受學齋家法學法彼受是故學受齋法彼是故齋法受家法彼受是故家法受彼聽或前聽齋後不聽非法是法受我今受齋已聽然後若作亂彼受齋法住為非法家法種種因緣三事一切不得往母姊女兒婦為首如是隨性如是法受問是更婬何法答更婬捨婦人所生處更以餘婬男兒山持更婬名謂捨婦人所生處作餘婬力強婬男兒行山持行是更婬問是說不盡何義更有因緣餘有婬行結何法是中間去若中間去說若不是為不盡答說已盡何義捨婦人所生處向畜生所說婬行餘者盡是故為盡問從何起是非義行答一切貪婬瞋恚愚癡貪恚癡等有知問是何一切云何是殺盜婬行答不是說若是說不是修妬路行作有是一切受根修妬路說身口苦行知意苦行別當說問何法是三事相違現何義不樂痛一時等有恚苦痛欲婬樂痛說行婬是結是何法恚答我不說貪婬瞋恚愚癡是前願說是中間所作財著瞋恚起殺如是盜恚發前如是彼妹婬我當報怨後著如是行婬前願是恚說是等起是故無過如是餘問已說身苦行處一切貪婬瞋恚愚癡說如是口行處何法答口苦行不如無如不要之言口苦行四是三繫當現四彼不如無如不要言問是何不如名答不如己身他義義想所有取謂彼不如口苦行是己義他義義義己身所有取所有取名覺自下如餘意異說知是三義說己身義己命義他義親義義義種種所作義是三世尊己說是聚去眷屬去己因緣他因緣食所有財等知無妄言問已說不如口苦行是何法無如口苦行答無愛因緣俱念相應無如名無愛念相應因緣念相應俱念相應相應名是義彼無愛念相應麁言謂無愛念說恚是麁言若爾者無有麁言者己身念起口苦行餘世尊亦當麁言彼調達念欲度說彼恚是故無愛念相應麁言如瞎緣說瞋真誠彼恚是故無愛念口苦行因緣念相應名諦說因緣念相應兩舌相應若念相應增生相助非兩舌若爾者世尊亦當兩舌世尊學道為首欲益已自行說離本是故念惡是故當知俱相應名因緣二作妄言不妄言麁言亦如是是故麁言兩舌問是不要之語何法答不要語非時非諦非義言非時言非諦言非義言是三略阿跋度路柘那是因緣無量彼非時言名如相應時離語因緣如時盡具當手授作吉祥所用隨所欲中或有言君善哉無常因緣壞法有後必當衰離是婬如是彼諦語佛辟支佛聲聞所說非時言不要言去不諦言名謂如諦想無諦說如尼揵所說薩芸若是我師是故彼想是不要語何義不薩芸若是彼師增彼如是想若說相應義佛是薩芸若亦彼妄言何義彼念不是薩芸若無義言名如戲笑歌憂愁為首相應言是口苦行問是意苦行何法答意苦行貪恚邪見念惡行是故意苦行是亦三貪恚邪見彼貪名他所有欲得問若他所有欲得貪重說為過念內入前已說念欲作他作歡喜答是不重說過由欲得念欲得欲作是此不欲作他所有取是亦由貪是他財是我有如是著意他所有欲得著是貪他所有為首念相應是貪恚名嬈他入念恚問是何法邪見名答邪見行果相違無有見行相違果相違無有見是略三邪見分別無量因緣謂他異取是邪見略問是何法行相違名答行相違淨不淨覺不淨淨覺俱一覺行相違淨不淨覺不淨淨覺俱一覺彼淨不淨覺著身口意行不愛去見不淨淨覺不愛愛去俱一覺愛不愛行淨不淨去問是果答以是果說以是說苦果說如苦天上苦涅槃如是淨不淨覺趣樂世間樂不淨淨覺樂或苦趣如是俱問云何無見名答無見行果眾生無有見行無有見果無有見眾生無有見是三無有見彼行無有見名如無有與無有愛無有善不善行作是行無有見果無有見名如無有極作不極作行果報無有地獄畜生餓鬼界天上去眾生無有見名如無有母無有父無有眾生化生無有世間沙門婆羅門如是是邪見無量行是三意苦行無量因緣一切無善作因緣顛倒善是本戒去如是解脫度說知婆素跋度三法度二中間初度說盡已說惡行云何愛名答愛欲恚嫉妬欲恚嫉妬者是三謂之愛渴愛彼是三象彼三象無數行問云何答欲婬有著梵行婬著有著梵行著者是三欲彼婬名五界色聲香味細滑是三象依眾生各各染著不多著雜物彼婬著男女不成男婬想著女也男男也女不成男也男男也不成男問師雖說色男中著復言今女男不成男何以作是語以何不惡答女男不成男相因色男為本各各著有差降不名染著雜物世尊亦說我普不見一色中染著如男女色女如男色是以五男無苦三有小中大小者男欲中者女欲大者不成男欲有中婬有色有無色有中謂著此是有著問如婬著別說女男不成男何故復說有著答由結說婬著有著依眾生一切婬行法謂婬有彼著者謂婬有著色行法色有彼著者是色有著無色行法無色有彼著者是無色有著是故別說無苦問云何梵行著名答梵行著者得無得失位希望欲得憂梵行著名得希望不得欲得失位便憂憂以是句義過去婬有著可知得婬復希望不得欲得如是有著如是婬有梵行著也各各三分便有九若得女著希望不得欲得得失位憂如是男不成男可知如是婬著有九如是有著梵行著如是問說今有是不聞梵行著是結答我已說阿那含果世尊亦說三求婬求有求梵行求求愛欲著此一義復說婬梵行中所棄愛常念問假令爾者不足行梵行無著作如是一切自合梵行答彼當漸行行自任行行梵行無著梵行福惡等度求鉢賴堤彼陀一苦樂二檀度三神通不求果求果者著我以此精進梵行當作天中天如是行可著者此即希望云何得梵行使得樂處是得欲希望後世樂梵行今以愛為樂為愛所飄作非梵行咄我墮落戒自悔憂是故梵行著問云何恚名答恚者己親怨相恚己想親想怨想及恚是二恚問云何恚愛句處答欲想為恚從想為愛也彼己想四門行怨想各有四問云何答己親未得樂望得已得樂懼失得苦欲使失未得不欲得如是己親各有四怨有相違何故怨未得苦欲令得得苦不欲失未得樂不欲令得得欲令壞此怨欲壞是恚是故愛句處問假使爾己想欲廣聞答己想者三時懼失三時名者過去未來現在時名如我過去所失是故起恚意當有有如是己想三時懼失恚問親云何答如親己如是己想三時懼失是故恚生親想如是問云何答為我所愛者彼有所失是以起恚當有有是故起恚如是親問云何怨答怨相違相違與彼異若我怨樂生是故起恚當有有如是怨者欲令壞三時欲滅盡是九恚問若此恚若苦行有何差降答恚者依因緣有亦依十惡無智可知問為是一切眾生九恚行為等不答此輩住水地如畫石此恚行住由眾生如畫水畫地畫石種種依眾生則有得說濡中增上如水中畫即滅地畫延時若風雨足踐爾乃滅畫石石住石滅是故眾生各懷恚不同或起恚自悔咄我輩丈夫我輩性行於壞法種種苦自更自起壞法自起壞意是以此恚自息如畫水地亦爾恚已起不能自除或師知識親覺寤是恚得息去如畫地次三者極惡不思念行意熾盛瞋恚充體彼佛辟支佛所不能寤唯瞋恚與身滅如畫石此恚義問彼云何嫉妬答嫉妬者下等增上起妬貢高嫉妬相惑復相量此彼是謂嫉妬是為三下愚也等愚也增上愚也色富族術為首我勝他是下愚勝己者謂與己等餘者不如是等愚我出彼上是增上愚問已說是下等增上相矣云何是一切愚得當多種愚不恚已說答下妄語輕毀慢怠若下嫉妬有三如是妄語嫉妬輕毀嫉妬慢怠彼妄語嫉妬名極意作惡自慶復輕毀嫉妬名受他嗟歎汝善哉有功德具如是彼人內懷歡喜外詐言我無是德慢怠名晝夜眠寤不能由人身得度生此意是謂慢怠此三者是下嫉妬也問云何為等答等者己嫉妬憍不敬等我嫉妬有三我嫉妬憍不敬彼我嫉妬名得受陰彼受好惡憍名供養雜種不敬禮師問云何增上答增上者甚嫉妬嫉妬中嫉妬無限嫉妬增上嫉妬名甚嫉妬甚嫉妬名下等中我最勝此謂甚嫉妬嫉妬中嫉妬名極妙中計我為勝此嫉妬中嫉妬無限嫉妬名未得解脫言得此無限嫉妬是嫉妬九義一切渴者有有中作有是故愛句處嫉妬可知婆素跋陀三法次二三度盡問已說愛云何無明名答無明無智邪智疑智無智邪智疑智是三無明智由口顯文字亦爾被惡口是無如惡子非子如惡朋非朋彼無智名有為無為不說無覺有為無為不說無覺是無智問有為有二內受外受云何是受答有為內受外受此二事有為中無智彼當知內受外受此二事癡也彼內受陰界處各二行己受彼受也外受者草木垣壁為首彼謂己受及他受外受此二外受知此中一一遍癡雜內受外受是無智世尊亦說六更處無智無見是修妬路內受名受為義行結因緣愚情是我所是內受名問云何無為無為一涅槃此是無義云何處三答無為有餘無餘此二假令涅槃一無為彼由行說二也有餘無餘此間有餘名行結得受是身是有餘是有餘名彼盡一切結滅作證盡身有餘如是有餘無餘名謂此受陰棄更不受身如燈滅是無餘名此謂一一或二愚此無為無智問云何不說答不說不說受方便滅教授中彼受教授方便教授滅教授謂愚此不說無智彼受教授名命陰界處現在受內命受是教授謂現在受內命法受由行結是受教授不過去不未來法命受教授命非一不若干得合命及身若是一無常苦若異常為苦若常者不行梵行不常者不須梵行果受施無義無常者無義遍斷方便中二無苦吉法方便教授名過去未來現在行方便教授方便教授此方便教授名是三時相應如我過去時我是衢黠王未來當有名無勝現在時工師達為首諸行路貳暑是未受受已俗數故教授以此斷常若是衢黠滅云何我是彼若不滅云何言是我以世俗義說此方便教授問云何滅教授答受盡不受息滅教授受如上說彼盡不受不侵他己息無餘度此彼岸是滅教授此斷常轉還如是一若干止如用本受般涅槃教授是亦不說若此異者不般涅槃若不異者不般涅槃如是見生苦已不說已應般涅槃如燈滅內受一若干苦不著受方便教授過去陰界處本說如我名衢黠王如是未來滅教授謂滅受為首說世尊般涅槃若方便教授命不斷滅教受命常斷受教授命有無斷已說無智問云何邪智答邪智己身內受摸見見己身受內見摸受見是為三邪智邪相違非賢諂是一義彼己身見吾我自在相應入五入我入自在相應入是己身見彼五入名幻化城野馬向鏡中像相似處計有五入名我名者假借嚴具樹果似親陰計有我自在相應名壞法芭蕉樹畫水上不熟器似白骨時我富貴如空邑使作主是己身見此是我身我是己身見前著入問是內受云何答內受斷常俱思惟斷思惟常思惟二思惟此說內受內受名無方便受是義無方便外見彼斷名世間無常不是常不是無常外有不外有不無外是命外無非有無有彼命彼身以為首二思惟名常外有無外有外無不有以為首是內受見問云何摸受答摸受戒見依彼摸受見三事生戒見二依彼初品已說戒以是戒淨此戒受是二戒摸受見摸受此是諦餘者癡是著入諦身結亦說二依謂戒見依彼略五陰身彼知有或戒或見陰行淨此是戒摸受知陰妙餘不妙是依見是見摸受問云何疑智答疑智珍寶諦正受疑珍寶疑諦疑正受疑疑名不能持迷惑猶豫是一義問云何珍寶答珍寶者佛法眾佛法眾是珍寶如前已說佛薩芸若一切功德具足棄一切惡解脫問何因故珍寶答以上三功德是佛珍寶如是為大慈不妄說法無因緣為作善知識佛出難有不可思議無比法功德如是功德具足成佛珍寶說法名方便方便果此聞涅槃教授是世尊一切法為最上現諸法有為無為彼滅最第一修妬路彼是珍寶為無所作一切苦滅至竟清涼行難壞難行無盡如是功德具足成法珍寶僧者已說乃至聲聞一切是亦珍寶施得廣果報用世尊語無上福田得世尊難無能壞不相違戾如是功德具足成僧珍寶此疑是疑智問云何諦答諦者俗數相第一義俗數諦相諦第一義諦所謂疑是疑智正受四解脫二觀處二直無漏前五想第二第八解脫謂彼知界正受此非持功德是疑智是苦苦也如是習盡道如是四諦顛倒欲界色界無色界是有十二行如疑智受義亦爾無智邪智義邪見此別苦行說彼見摸受己身身內受見苦也三界戒摸苦道積聚說婆三跋陀二法次二內受三度盡問已說功德亦說惡云何依名答依陰界處陰界處者是名依此相依是故依依立是義陰者界者處者此眾生依作相應功德及惡故是依功德惡可知問云何陰名答陰者色行智色行智是陰可知陰積聚束是一義此青黃赤白一長短小大圓四方以是為首解色義所生物姓受色陰知彼色有是受是色二義可見不可見可見屬眼不可見異彼聲香味細滑風如是以為首問已說諸大彼受諸大未知云何知色受答諸大地水火風此地為四首諸大相此是色一一等堅地也濕水也煖火也動搖風也此諸大受彼色煙雲塵霧影光鏡像五根淨以為首問已說色陰云何行答行者身口意依身是依是故依身口是依是故依口意是依是故依意此身口意依已依也此是行有為所作是故行修妬路說色有為此復以色成有為行如穀子成穀子如是知五陰彼無數彼是陰說如穀聚薪聚彼福無福不純淑行問云何智名答痛想識痛想識此三道品法不為他界所取世尊亦說謂忍則想知謂想知則智此法雜是修妬路問云何痛名答痛者樂苦不苦不樂痛者痛之聲以此痛餘命不相應若此痛痛此命相應是故言痛痛字亦爾彼痛有三苦樂不苦不樂是故各各生苦因樂生樂因苦生俱因不苦不樂世尊亦說樂痛者苦分苦樂不苦不樂苦樂分各對是義問云何樂名答樂婬不惡止生謂樂說此有三婬生不惡生止生彼婬生有五界愛婬界乃至歡喜不惡生不彼謗是義此是善出家者義戒戒想意不變悔是想謂愛此是不惡生止生根為首五蓋得解脫無亂念禪等為首念行是想謂念歡喜此止生止生名謂無熱根義中不著止生亦爾說此是三樂痛問云何苦答苦者生老死生老死者此是苦痛彼生名苦如生疽老如熟疽死如疽內潰流入支節若生已有一切苦此是生苦世尊亦說生已截手為首老苦色變力消如壓死苦一切所愛財物離為首苦痛問云何不苦不樂答不苦不樂者謂三界此不苦不樂痛此有三當知不苦不樂苦樂相對界中當說前三界說前二苦樂痛不苦不樂三界是知欲界有三色界二樂無苦樂無色界一不苦不樂是故此一切界相應問云何此依答樂依欲為妙苦依恚為妙不苦不樂癡為妙何故此有樂痛謂無欲欲已盡如三禪苦如世尊頭痛槍脚不起恚不苦不樂第四禪及四無色彼癡稍盡是故如相應說問此從何所起答彼因緣行界生彼苦樂不苦不樂痛行生因緣生界生如是為九若卒遇痛問因緣無數為盡是因緣也不盡是乎答因緣生福無福無餘隨數此苦樂不苦不樂痛因緣生彼因緣有三福無福無餘隨數相應福是樂不福是苦無餘不苦不樂彼福者苦行對三禪也無福苦行無餘第四禪及無色也問如福說施戒分別也如師說分別禪等無色是一向說福樂答此彼受言所傷如與比丘三衣持鉢與佛圖羅剎不與佛圖羅剎比丘三衣也與鉢耳若復有勝佛圖羅剎比丘者三衣與如是分別禪等無色福三禪受福三禪分別受異他與是故禪福無所傷問此行生云何答行生者己身他行俱行痛有三己身想他想行有二知樂想苦想如自刀刺己也若已栴檀用塗他想彼繫首破樂俱想語他為我刺頭治塗以此為首問此界生云何答界生者時患卒遇問界異說欲色無色為是界答此非是界除眾生此是因緣略舉要有三想時患卒遇是界想彼時名夏冬春夏時冬時春時此三時知也痰夏時聚唾冬時聚風春時聚如方說時想苦樂痛有問云何患為如苦行愛癡如所說說耶答此不也是法身相對耳此說依大身異彼患風澹唾此是風痰唾患大身彼想痛有問此云何卒遇答卒遇除眾生因卒遇名除眾生因苦痛生垣牆樹山崖崩為首所因眾生斯己他俱入內此痛義智問此云何想名答想有想無想有所有相想增益相似說此中隨修妬路以想為首增益相是義彼想名及依是義無想無依如眾多瓶或有言此是󰉓瓶此是酥瓶以此想得分別此中無󰉓無酥空是無想受如是聲為首想增益受聲為首除是受無所有名此非所有如是相欲為首說所有彼雜欲者欲解脫處知相無所有知相若虛空識處受無想有想無想處想雜想無所有無所有智相問此識云何答識者欲起成未成門行無色俱依因緣可得識種種識是識各二識此是三起成門不成門行依俱依因緣可得此三因緣起世尊演行因識若復名色因識若復眼因色起眼識此是三行所作是故彼起陰陽精合在母胎識生此是生生因行在胎中稍長聚轉長漸凝凝為首未成門謂識是名色因若復成門未滅滅正受因根義識生此二依因緣依一義不異依得識是故因緣得問何故重說智前說戒息智依何故復說智答依智所布依智是二此中依智彼依智如戒分二說如是此知是故無所傷婆素跋陀三法次三初度說竟也問已說陰云何界名答界者欲色無色欲界色界無色界者此是三界持彼此行是故界也此一切眾生受至不般涅槃無餘問云何此欲界名答欲界者人天趣人天趣取要此欲界欲此間持是故欲界若與欲是故欲界問云何人答人者女男命根相四方依女根相男根相命根相此一切人也彼一切四方依彼女有女根義也男有男根也問命根相為非男非女乎而別說命根耶答雖說男女命根相餘處有異不成男不應女相不應男相唯知有命根相陰陽精合凝聚轉長轉堅命相趣未成男女根是故異問云何方名答方者閻浮提弗婆鞞提衢陀尼欝怛鳩羅婆者彼謂如方相弗婆鞞提次衢陀尼欝怛鳩羅婆南閻浮提此輩如壽數樂有限諸具為首有異轉上轉上妙問天有二行婬棄結此二何者是答天執手口義見行婬行婬此受棄結不復入此天有三行婬行執手行口義行見婬行彼口義婬行化樂此染著意女亦染著共語言頃如是便欲生若一染著不成婬如此間執男如不相染如母姊女相抱耳他化己所愛男俱樂是故化染見行婬他化自由相應彼如展轉相染念展轉相視如是婬生有不染視如己他化自由相應是故他化自由相應問已說口見婬行前不說執手行婬答執手行婬有二相抱執手謂執手行婬天彼有三俱行婬相抱行婬執手行婬彼俱行後當說相抱行婬名焰摩彼展轉相染意如抱女尋婬生獨一染著如此間相抱樂彼如是得不著意如尊長夜起樂喜意是故焰摩問云何執手行婬答兜率陀彼展轉發婬如女共執手行如是婬生獨一染著如相抱不染著如尊長自有侍從喜是故名兜率陀問云後當說俱行此云何答俱行者三十二大王地有二著二婬此一切婬行依二彼行義此二想師說如人彼三十三須彌頂彼如人行婬四大王遊乾陀羅上彼亦如人地者此間地樹河山上居處愛所欲得此一切天如所說有下風而無便利轉上轉上兩倍樂此輩天欲界住者問趣云何答趣者地獄畜生餓鬼地獄畜生餓鬼此是三趣無善趣故惡趣彼地獄寒熱因緣想寒地獄熱地獄因緣想地獄獄一義極苦是故地獄中無可樂是故地獄彼多種此當說彼寒地獄者能語不了語不語三語相寒地獄能語不了語不語極多語彼能語者字可了是故能語問云何能語答能語頞浮陀尼賴浮陀阿波簸此三寒地獄能語彼卒起者數為聲如十摩竭胡麻擔一擔二十聚也念百歲取一胡麻此時猶可盡爾許百歲彼卒起地獄眾生命如此四掬成一升四升成一獨籠奈十六獨籠奈成一佉隷二十佉隸成一擔如是命為十倍成不卒起以此十倍作已餘者亦爾知若不卒起中以寒身體皰著生是故不卒起身無空處皰滿是故不卒起戰獄名寒內松落作爾戰喚阿波波問云何不了語答不了語者阿吒鵂吒鵂優鉢此三不了語大逼迫時不耐苦稱阿吒鵂吒鵂作如是不了皮落如優鉢甚寒因緣合會使皮落如優鉢花部身亦爾彼於此間誹謗賢人優鉢羅受罪問云何不能語答不能語者須揵提拘物度分陀黎鉢暮此四地獄不能語唯極冬疾風吹身令強須揵提拘物度分陀黎藕花隨其象身更苦喟喘身戰慄住此誹謗賢人是須揵提如是一切殃受此苦如是十劫盡是寒地獄十也四方間輪圍山著上狹如覆舍人常闇冥寒切破身如叢大火然竹𥯤身聲吒吒如熟橘甘菓自剖展轉相棖生想此中亦有人受苦者也一切謗賢聖受此世尊亦說可誹賢聖者百千墮卒起地獄心口願惡此是寒地獄問云何熱地獄答熱地獄者所考掠處少考掠處無考掠考掠處熱地獄有三事考掠處少考掠處無考掠處考掠處行所作此中眾生或役多役少或自苦役隨行造此生而受苦彼考掠處還活獄市獄黑綖獄那耆婆市獄黑綖獄此三考掠處還活如倒懸羊頭以斧斤破為首獄卒削肉盡索因緣合會冷風起肉還生非好因緣會作苦有鉞斧大如半月彼各各起疾此本逼迫我我當還逼迫之如刈竹𥯤虅以此怨意死便生彼黑綖者以綖磔縛綖磔身已段段截也此以刀割眾生身熱銅鍱遍纏其身肉血脂流此間以鞭眾生為首及出家者託言持戒眾檀越施與衣著亦同此大闇冥惡煙熏倒懸驅吸煙此間以煙熏眾生受此罪大市者手腳頭鼻為首被截也坐在市屠罪如此熱鐵地熱鐵火車獄卒張目喚呼驅使走此間牛馬為首極困苦抱持他妻令上劍樹極然為首苦此考掠也由因緣獄卒不被燒罪者被燒不可思議行報問少考掠云何答少拷掠者聚大啼哭被炙此三少考掠彼大聚者畏獄卒無數千眾生入山內隨緣前行自因緣值火適還為獄卒所驅彼兩逼迫山俱合似如磨而象河彼於此磨為首及輪拶眾生肉爛盡或復以熱鐵臼五百歲擣因緣所牽命不盡彼於此彈指頃臼瓜拶殺虱為首彼大啼哭者一切皆然山周匝崩峻惡獄卒無事而恚何以走不走啼不啼如是生過以熱鐵椎擊破首此間人為重事被炙者像如浴室熾然銅屑地驅使入熬使熟熟已驅出彼大身惡狗食其肉食肉盡風隨吹肉復生尋驅使入此間養蠶命存煮炙問云何無考掠處答無考掠處者啼哭被炙無分米此無考掠處彼啼哭大熾然熱鐵象龜底極陀展轉相逼大喚呼以蓋覆大苦於此間焚燒曠澤作密蛇穴熏穴居者也彼炙者大多焰相縛鐵山周匝利叉刺炙一面熟熟已叉自轉或人自轉於此間錐刺人及拔翅甲也無分米周匝火燒其城縱廣百俞旬熱銅薄覆其上四門縱廣上下火在其中無空缺處尋火焰走身體爛盡無分米不痛於此間殺父母羅漢起惡意向如來壞僧若造十惡行因緣所牽生彼此三無考掠處也因緣地獄彼處處河曲間石腹間大曠澤中受種種苦此因緣地獄此盡是地獄問云何畜生答畜生者地水虛空行一切無足兩足多足畜生地上行水上行虛空行彼地行牛驢駱駝為首水行魚摩竭失收摩賴為首虛空行鳥及餘小虫一切無足兩足多足無足蛇為首兩足烏為首多足牛蜂百足為首彼種種作惡增癡行生此中問云何餓鬼答餓鬼無食少食大食此三取要言之若干種餓鬼問云何無食答無食炬焰鍼臭口炬焰口鍼口臭口此無食彼炬焰口口中焰氣還自燒面像如炬柱慳貪嫉彼受此苦果也鍼口者腹大如山口如鍼孔雖廣見飲食已而不能得臭口者如糞臭劇燒死人臭自口臭內熏五藏憤脹氣出無腹念食若干種受若干苦此是無食問云何少食答少食者臭鍼毛咽癭臭毛鍼毛咽癭此是少食或少得不淨食是故少食彼毛鍼者牢堅長頭利毛覆身節各各不相近毛還自刺身如鹿被利箭苦值得便食臭毛名極臭毛覆身風吹自毛臭氣起熏鼻發恚意自滅毛更此苦咽癭名由己因緣生下轉轉破癭臭膿血流而各食之問云何大食答大食棄吐殘食大飛彼棄吐食有二故與族終亡者去不故與者街巷四道所遺落者去受身如此彼前棄及吐聞吐聲如被請走食吐以為力天祠為首施已而還奪因此生彼彼大飛閱又羅剎厭鬼畜生人天作形此是餓鬼火飛鬼彼像如天自然住由因緣或有好衣食而不得食無量百餓鬼營從如親墮獄來見諸親大愁苦欲吐以此為患畜生人天此餓鬼畜生形人形天形若干種行所致此欲界中問云何色界中答色界中及念無念樂護行色界名彼無欲但由禪使然除瞋恚得柔和色淨如金此是界義此及念行無念行苦樂滅護行也及念者樂是故及念除念是無念除苦樂息也觀疾轉高解脫如御馬車問云何及念答及念及念自覺無覺自行及自覺是自覺除自覺無覺也樂如是如此禪說自覺初也無行二也無覺初二中間此禪行色界生也隨眾生為說禪問云何自覺生答自覺者梵富酸梵迦夷梵波梨沙自覺行禪已生彼中淨師淨身淨眷屬生已下中上隨其樂大梵無覺生無覺無行義問云何無行答無行者波栗阿婆阿波摩那阿婆阿婆嘬羅遮無行及念樂生此天少光無量光光音此名隨所欲或雜想口語光出少是故少光口出光多故言無量清淨無量故言光音問已說念樂云何無念答無念彼栗多首波阿波羅摩那首波首波訖栗那無念也樂禪俱去生彼三天彼少淨名少是一義此是少功俱去少三禪生少淨天如是少樂報中中無量淨生上生遍淨問云何護行答護行護樂無想首陀跋婆護俱去有三行有想想滅覺相應彼護樂者鞞疑呵破羅想天首阿跋娑護樂生是故護彼如上中下果實知阿先如薩倕淨居彼果實第四禪下中上功大生彼以此想滅俱生無想天彼念想識滅彼想謂結盡無復垢唯有色身行身一處彼死起想生來問云何淨居名答淨居者修提舍須提舍那鞞首陀淨居名諸結盡此功德名耳問五淨居地何以說三答清淨阿鞞麗舍阿答波阿迦貳吒無所觸無熟一究竟此三清淨知分清淨為三故有五色說色界問云何無色界答無色界已說上分別無色界已說彼分別來生無色界是無色界是間正受然後生彼如是作已道果有如稻穬子成果實婆素跋陀三法次三說二度盡問已說陰界云何為處答處更樂異學解脫處更樂處異學處解脫處此三處依義如天處若出家慇懃彼此得覩見恐懼是故處問云何是誰處答功德惡俱彼功德解脫處惡異學處俱更樂處此著意而行惡清淨意發功德行問云何更樂處答更樂處近著不近著行不行更樂處近著行不近著行無行行是義此間因緣說如相應即是行近著此行是故近著行如是不近著行知問云何近著行答近著行者鼻舌更樂鼻舌更樂此是著行鼻香入鼻內而受香香是鼻行雖花在遠花香猶入鼻而受香香亦是色若北風香至南而不還北是故花香入鼻受味亦如是味著舌已而受味不在器中如是更樂更樂身根是亦入行細滑重輕軟堅卒寒熱以此以此行著受是故近著行問云何不近著行答眼耳意眼耳意此三不近著行問眼亦少著受境界耳亦如是耳入蚊蚋聲受意亦無色當云何知不近著行答以是故不近著說所謂不近著界受問云何齊限不近著答無齊限此間月在四十千俞旬住受見或五里處住隨力根見在故近著行不近著行但界見受不蜱入眼受即離則受如是耳離受聲不逼耳得受聲是亦隨根力受意無色無有遠近是故不近著行說問云何無行答無行己他受無受己受他受無受此無行彼己受者色為首他受者及餘六色聲香味細滑無受牆為首螺聲優鉢香為首等無有行是故無行此是餘行無有因緣此是五界無因緣有是他因緣法義多問已說無行行更樂處云何異學處答異學處者一處嶮偽無義論一處義論嶮偽義論無義義論此略要異學處三一義彼一處義論名如因提幢幡竿八人舉在中或有說禘跋達提持來或言天與諦在中不獨舉雖多無一人不得舉作如是說一處義論何以故義有三前因緣報現在人所造他喜與財此中因緣至此現一處義論嶮偽義論名如彼因提幢旛竿或言非人舉來唱齊所致此是義嶮偽義無義論名如因提幢幡竿此非人舉來問云何一處義論義答一處己他人所造及能論己人所造有二宿命因緣所造今命所造彼及宿命所造當知是因緣受報想天所與如是義有三如上說彼若言因緣人所造他喜與財作如是說一義論所造因緣輩無人所造無反復不可信此輩不足往來若緣所作如是一切無所作如是為首惡問云何嶮偽答嶮偽義眾生法俱根義想嶮偽義論眾生論法論俱論彼眾生法相應眾生所作淨不淨若少作眾生法所作此是嶮偽義論非眾生作非法所作非俱所作問云何眾生根義想答眾生梵摩末恕婆盧頻糅論眾生所作如梵摩所作末恕婆盧所作頻糅所作如是論不知觀梵摩論者言梵摩造虛空虛空造風風作水水作地地作草木眾生如是前梵摩作論此一切是惡若梵摩作虛空地者住何所處而作空地也若展轉作者事違如是為首惡也末怒婆盧頻糅亦爾問云何法答法者時微性論時作一切微作性作此三法義論彼時論名是一切皆時之所生是一時皆時之所成熟也是一切皆時之所虧是一切皆時之有為誦此偽偈彼不相應一處如上說不足往來彼於此合或生意此亦時所作此不相應何以故空無所有時自亦空教他所作不合如是惡也微者亦不合彼無念此事不相應性亦如是性若有起非性事若無者無義若無義有所起如是一切有者性有何差降若卿生此意性有常此不相應無常者不變如是惡也問云何無義答無義者自然強伏無所有無義論有三自然論強伏論無所有彼自然論者自然有生不有餘想刺如利無有人利之者以此為首強伏論名隨物欲生如大水泉源草木枝葉墮中聚作一摶此是強伏隨風來或吹向北或復東西如是種隨所欲起無所有名空盡無所有有何相應何者相應都無所有此輩盡是惡何故若自然有者子不生也田作水溉灌以見時為首若無是者子不得生是故不自然一切作所致報問已說異學處云何解脫處欲解脫處想禪誦想禪誦此是解脫處解脫惡盡彼解脫此三處依是義依此已得解脫想因緣是義彼想依辟支佛得解脫前品已說禪此當知彼亦依聲聞而得解脫問云何誦答誦者說聽諷誦說聽諷誦彼說名隨所聞法說如所聞法受諷誦隨所聞章而轉誦之問已說諷誦修妬路阿毘曇鼻貳何故重說答此亦分作三諷誦三事得果說時聽時誦時佛弟子有四諦受生施受俱來滅受俱來慧受俱來此如是相應諦聽得解脫施說得解滅坐禪得解慧諷誦得解是故解脫處義如是三法相應觀無亂意欲求無為次第得解脫解脫義斯慧者生世尊世婆素跋陀三法次三誦三法度盡盡三法度記曰聽我說偈偈千二百