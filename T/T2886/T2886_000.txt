若夫至道圓明虛無湛極慈悲普攝濟生死之深河浮大寶舟廣度四生之難恩霑大道逈秡三界之牢惠鏡長懸照無明之巨夜法王慈愍接引多方眾苦之病無窮設藥之途非一故有照大士垂音五濁之中悲愍群生歡請如來設教遵首稱佛為心王菩薩說投陀經者以為王心為身之主耳目處其外任持六根不壞善惡種子使之亡乍來無有限礙自在如王言心王菩薩解脫之別得道之異名以覺合機故稱佛說投陀者西國之語此土往翻名為椒󱫮煩惱不生寂然無相故曰投陀經者常也人能悟道求難死故號為常爾時佛在大林藪山山形大小縱廣八萬四千由延其山四方有無量夜叉羅剎虎狼師子毒蛇惡鬼殺害眾生噉人精氣其山四維有無量賢善大士修學大乘於佛法中決定生信護持禁戒如淨明殊守護心城摧伏外道五峯神仙最居山頂仙人我慢五欲自恣不悟無常佛與迦葉諸大菩薩側塞虛空前後圍繞四部弟子一時共會爾時世尊在大眾中坐寶蓮華結跏趺坐嬉怡微笑威德光明普照一切佛告心王菩薩汝當為諸大眾宣說甚深無上妙法令諸眾生識煩惱性空無所有令投陀一心法苦樂一相心王菩薩承佛神力身昇虛空變現自在於大眾中放大智光光如百千萬億日月清涼調適隨諸眾生所求皆得普照十方招集有緣諸來大眾天龍八部護法善神天王等上至有頂下極空際六道死生蒙光喜悅大眾雲集菩薩摩訶薩大慈所薰復放六百萬億最勝光明其光明中宣說一切眾生本性清淨無生無滅無垢無淨無生死際無涅槃際二際平等等諸法空故閑居靜住即是投陀寂然念道絕斷攀緣不生分別何以故以生死涅槃不一不二俱假名說說侫引愚夫上品眾生體達法相不入涅槃不出生死中品眾生求涅槃無方便惠實際為家下品眾生無明癡住不覺不知沈淪苦海諸菩薩等汝當諦了如是光明從何而來內外推求都無生處從心化生湛然常一一想光明觸眾生身從毛孔入眾生愚者入無量定光觸眼者入妙色三昧光觸耳者入音聲三昧光觸鼻者入香林三昧光觸舌者入法喜三昧光觸身者入智明三昧光觸身者入法明三昧光遍十方仙人蒙光我慢即除身心清淨悟無生忍惡鬼毒蛇夜叉羅剎噉人精氣者皆發菩提心二見牛頭鬪諍心息波旬魔王開地獄門施清淨涼水飢餓眾生自然飽滿發清淨心飡法喜食身心解脫深入法性自在無為雖得無為察心不住學方便故法為妻化生一子處在深宮正念思惟學大方便不捨有為不住無為二惠方便念念具足其年雖小常樂出家學無上道不樂世事常修少欲知足之行修六和敬眼與色和何以故心不緣色妄識不生即是和義餘如上說動靜常一守護心城不令賊入語王子言世有極樂自歎娛長養王身既受樂已天上伎樂種種饌饈自然來至五欲天女巧轉五心所求皆得王子聞已似悲復喜我從昔來只為愛網網我身心不能自拔何能救他今日何緣復作斯語誑惑於我