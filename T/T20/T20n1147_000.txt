如是我聞一時世尊在喜樂山頂天宮不遠仙人住處與大比丘眾五百人俱復有菩薩摩訶薩眾此諸菩薩皆是一生得成無上正等菩提其名曰慈氏菩薩摩訶薩普賢菩薩摩訶薩無邊華菩薩摩訶薩普遍華菩薩摩訶薩虛空藏菩薩摩訶薩如是等菩薩摩訶薩五百人俱爾時世尊及諸菩薩見彼山下河邊林中有二比丘裸形舒手叫喚啼泣是時虛空藏菩薩摩訶薩即從座起偏袒右肩右膝著地合掌恭敬白佛言世尊殑伽河邊彼二比丘何因何緣裸形舒手叫喚啼泣爾時世尊告虛空藏菩薩摩訶薩言彼二比丘疾病所纏部多所執是故裸形叫喚啼泣是時虛空藏菩薩摩訶薩白佛言世尊如是疾病云何消除如是部多云何除遣爾時世尊以神通力召集諸佛時虛空中現六如來為欲證明第七世尊釋迦牟尼如來法故爾時尾鉢尸如來為欲利益一切眾生消除疾病祛遣部多隨喜宣說陀羅尼曰曩謨沒馱野曩謨達哩麼野曩謨僧伽野唵左羅左羅呬㘑呬㘑呬羅野曩謨昝謨左曩野曩謨曩莫娑嚩賀是時尾鉢尸如來說是明已告虛空藏菩薩摩訶薩言若有受持讀誦供養此陀羅尼者當知是人無疾病苦器杖不傷水不能漂毒不能害亦無中夭飲食無患獲得聞持壽命長遠一切時中諸佛護念若復耳聾呪油七遍滴油耳中自然消散爾時尸企如來為欲利益一切眾生消除疾病祛遣部多隨喜宣說陀羅尼曰曩謨沒馱野曩謨達哩麼野曩莫僧伽野唵波左波左波左波左野薩哩嚩部多喃嚫儞枳㘑野波羅尾儞野喃娑嚩賀是時尸企如來說是明已告虛空藏菩薩摩訶薩言我此心印大陀羅尼百千俱胝無數諸佛同共宣說若有眾生晝夜六時憶持我此心陀羅尼病疾消除鬼魅遠離惡夢除遣永離中夭患難不侵毒不能害夢見如來入佛境界若復風癀童子鬼病結青線索呪蘇摩那身上帶持耳邊誦呪一切時中願皆除滅爾時毘舍浮如來為欲利益一切眾生消除疾病祛遣部多隨喜宣說陀羅尼曰曩謨沒馱野曩謨達哩麼野曩莫僧伽野唵迦羅迦羅迦羅迦羅矩路娑那曩矩嚕薩哩嚩誐囉賀赦娑嚩賀是時毘舍浮如來說是明已告虛空藏菩薩摩訶薩言汝今諦聽此陀羅尼賢劫如來三世諸佛同共宣說若有受持讀誦供養此陀羅尼者當知彼人器杖不傷毒不能害無諸疾病水不能漂亦無中夭宿業消除若有比丘比丘尼優婆塞優婆夷先當洗浴住世尊前誦持此明滿八百遍一切疾病一切嬈惱不能侵害獲得長命盡諸煩惱當得庫藏財穀甚多若惡眾生一切怖畏思惟念誦此陀羅尼怖畏消除獲得愛樂若有一切鬪諍論義白線作結誦陀羅尼一切和合若患眼痛乳樹作線誦陀羅尼繫於頸上即得除愈若復見有軍陣相向取蜜酪酥阿波摩誐一誦一擲火中護摩滿八千遍一切軍眾互相收陣壽命長遠王及大臣為求安隱酪蜜稻花火中護摩滿八千遍於一切處身心快樂若為自身及諸眾生消除蘊惡災難罪障不吉祥相白乳樹柴呪胡麻子火中護摩滿八千遍一切災難即得消除若復有人自為成就一切明呪當取百華曩羅那必哩焰牛頭栴檀世禮多枳恭句摩母娑怛迦印捺囉嚩嚕拏珊瑚惹底此藥一處盛賢瓶中菩提樹枝蘇摩那葉插賢瓶口安世尊前白月十五日一日一夜於世尊前誦陀羅尼滿八百遍悉地成就爾時羯矩忖那如來為欲利益一切眾生消除疾病祛遣部多隨喜宣說陀羅尼曰曩謨沒馱野曩謨達哩麼野曩莫僧伽野曩莫羯囉矩忖那野怛他誐哆野囉賀諦三弭野三沒馱野唵迦吒迦吒迦吒迦吒枳致枳致枳致枳致曩謨薩哩嚩怛他誐諦毘喻囉賀帝毘藥三弭野三沒地毘喻娑嚩賀是時羯矩忖那如來說是明已告虛空藏菩薩摩訶薩言汝今諦聽我此心印大陀羅尼殑伽沙等諸佛世尊同共宣說若有受持供養聽聞隨喜此陀羅尼者當知是人獲得聞持遠離疾病飲食無患繫縛解脫後時後分若有比丘比丘尼優婆塞優婆夷香華塗香供養三寶沐浴世尊發心念誦此陀羅尼滿八百遍得宿命通七生天上作諸天子下生人間為轉輪王若不依法隨緣念誦常生人中人中命終生安樂剎若得種種飲食加持七遍一切疾病悉皆遠離若為息除一切鬼魅八千障難當先澡浴念誦此明滿一七遍若患惡瘡呪瘡七遍若患癰腫加持銅針念呪下針即得除愈一切鬪諍念誦此明滿一七遍即得除散一切繫縛念誦此明滿一七遍便得解脫財寶增長念陀羅尼恒無間斷尾曩野迦一切障難誦陀羅尼滿一七遍即得遠離若人要知心之所求事於清淨處若佛塔前嚴結壇場燒沈水香誦念此明滿八千遍頭東欹臥夢見如來壽命脩短好惡勝劣彼一切見爾時羯曩迦牟尼如來為欲利益一切眾生消除疾病祛遣部多隨喜宣說陀羅尼曰曩謨沒馱野曩謨達哩麼野曩莫僧伽野曩莫迦曩迦母曩曳怛他誐哆野囉賀諦三弭野三沒馱野唵娑囉娑囉娑囉娑囉悉哩悉哩悉哩悉哩悉囉野馱摩馱摩馱摩馱摩度母度母度母度母度摩野曩謨曩莫迦曩迦母曩曳怛他誐哆野囉賀諦三弭野三沒駄野娑嚩賀是時羯曩迦牟尼如來說是明已告虛空藏菩薩摩訶薩言若有受持讀誦恒常供養此陀羅尼者當知是人一切刀杖水火怖畏邪法呪術諸毒不能侵害亦不中夭先世所造一切業障三時誦念皆得消除又復疥癩癥癖惡腫用菖蒱作末蜜和為丸火中護摩滿八千遍又復瘧病一日二日三日四日加持惹底蘇摩那華身上帶持若復耳聾耳邊誦呪若復風癎羯吒鬼病加持佛華身上帶持如是諸病願皆消除富貴長壽恒見如來一切時中諸佛護念爾時迦葉波如來為欲利益一切眾生消除疾病祛遣部多隨喜宣說陀羅尼曰曩謨沒馱野曩謨達哩麼野曩莫僧伽野唵賀囉賀囉賀囉賀囉賀賀曩莫迦設野波野怛他誐哆野囉賀諦三弭野三沒馱野悉殿覩滿怛羅波那娑嚩賀爾時迦葉波如來應正等覺說是明已告虛空藏菩薩摩訶薩言若有受持讀誦供養此陀羅尼者當知是人一切業障悉皆消除一切時中諸佛攝受遠離惡法安住善法若復有人患白癩病加持佛華滿八千遍若常熱病加持佛華滿八千遍若病初得加持佛華滿八千遍身上帶持一切時中願皆除滅若復女人懷孕難生加持佛華油煎塗用若皮風瘡加持佛華酥煎塗上若復癰腫及諸痔瘻加持佛華好蜜一處用塗瘡上若復瘧病一日二日三日四日食香食華一切鬼病或復癲癎加持佛華身上帶持如是等病明力加持一切時中願皆除滅爾時釋迦牟尼如來為欲利益一切眾生消除疾病祛遣部多說此心印陀羅尼曰曩謨沒馱野曩謨達哩麼野曩莫僧伽野怛儞野他唵具弭具弭摩賀具弭底㘑底㘑摩賀底㘑左㘑左㘑摩賀左㘑馱囉馱囉摩賀馱囉鼻哩鼻哩摩賀鼻哩枳㘑枳㘑摩賀枳㘑󰳮嚕󰳮嚕摩賀󰳮嚕弭㘑弭㘑摩賀弭㘑底㘑底㘑摩賀底㘑度弭度弭摩賀度弭左㘑左㘑摩賀左㘑企哩企哩摩賀企哩唧㘑唧㘑摩賀唧㘑娑嚩賀爾時世尊釋迦牟尼如來說是明已告虛空藏菩薩摩訶薩言虛空藏若有受持讀誦供養陀羅尼者當知彼人身無疾病刀杖不傷水不漂溺不受苦惱亦不中夭虛空藏汝今當知此陀羅尼有大威力能除疾病能除諸毒能除不祥及諸怖畏若彼部多彼部多眾不能侵害若布怛曩布怛曩眾不能侵害如是等眾各起慈心一切時中令彼安隱是時虛空藏菩薩摩訶薩白佛言世尊如來已說利益眾生成就安隱大陀羅尼我今亦說利益眾生法界清淨成就安隱陀羅尼曰怛儞野他左㘑左㘑摩賀左㘑覩嚕覩嚕摩賀覩嚕入嚩嚩入嚩㘑摩賀入嚩㘑呬㘑呬㘑摩賀呬㘑娑嚩賀是時虛空藏菩薩摩訶薩說是明已復作是言若欲成就出世間殊勝功德應當受持此陀羅尼世間所有刀杖繫縛疾病若患黑雲障礙尾囉蔓毒不能侵害若復迦驅那切那儞阿底沒里瑟吒囉病明力護持願皆除滅爾時世尊說是法已虛空藏菩薩摩訶薩等一切大眾聞佛所說一心受持歡喜奉行