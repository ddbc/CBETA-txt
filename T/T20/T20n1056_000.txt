我依瑜伽金剛頂經說蓮華部千手千眼觀自在菩薩身口意金剛祕密修行法行者應從瑜伽阿闍梨處求受菩提心律儀戒入大曼荼羅受灌頂位勝解行地捨身命財勇猛精進懷悲愍心不厭生死決定求證普賢菩薩身歷侍諸佛樂修勝義般若波羅蜜具慈悲喜捨饒益有情或於山間勝地閑淨之處或於清淨伽藍及舍利塔前修治精室塗拭壇場周匝懸幡上施天蓋於壇西面安千手千眼觀自在菩薩像持誦者於壇東對像敷茅薦為座或坐被脚小床壇上分布曼荼羅列諸聖位置二閼伽滿盛香水安四寶瓶於壇四角每日取種種時花散於壇上燒香塗香燈明飲食及諸果子加持分布四邊供養每入道場虔誠作禮發露懺悔隨喜勸請迴向發願即運心觀想遍滿虛空一切如來具諸相好皆入法界定又觀自身住佛海會中即結警覺一切如來印二手各作金剛拳檀慧相鉤直舒進力二度側相拄真言以印三舉真言曰唵嚩日嚕底瑟姹由結此印誦警覺真言一切如來皆從定出瑜伽者應作是思惟啟告諸佛我身少慧少福沒於苦海仗託諸佛威神之力唯願不捨大悲本願慈悲矜愍觀察護念拔濟於我彼一切如來各以神力加持護念修瑜伽者獲無量福身心自在次應禮四方如來請求加護先禮東方阿閦如來等一切如來瑜伽者即以全身委地二手金剛合掌長舒頂上以心著地至誠敬禮真言曰唵薩嚩怛他孽多布儒跛娑他曩夜多麼南𩕳哩野多夜銘薩嚩怛他孽多嚩日囉薩怛嚩地瑟姹娑嚩𤚥吽由結捨身印及誦真言奉獻供養禮敬故瑜伽者由作此禮乃至成佛常得金剛薩埵加持令菩提心圓滿次禮南方寶生如來等一切如來如前展身委地金剛合掌下當心以額著地至誠禮敬真言曰唵薩嚩怛他孽多布惹鼻曬迦夜多麼南𩕳哩野多夜銘薩嚩怛他蘖多嚩日囉囉怛曩鼻詵左娑嚩𤚥怛𠸪由結捨身印及誦真言奉獻供養禮敬故乃至成佛地地中常得虛空藏菩薩受與灌頂福德圓滿具諸相好當為三界法王次禮西方無量壽如來等一切如來如前展身金剛合掌置於頂上以口著地至誠敬禮真言曰唵薩嚩怛他蘖多布惹鉢囉󰨢怛曩夜多麼南𩕳哩野多夜銘薩嚩怛他蘖多嚩日囉達磨鉢囉󰨢怛野娑嚩𤚥紇唎由結捨身印及誦真言奉獻供養禮敬故乃至成佛常得觀自在菩薩加持智慧圓滿轉妙法輪次禮北方不空成就如來等一切如來展身如前金剛合掌置於當心以頂著地至誠敬禮真言曰唵薩嚩怛他蘖多布惹羯麼抳阿多麼南𩕳哩野多夜銘薩嚩怛他蘖多嚩日囉羯麼矩嚕娑嚩𤚥噁由結捨身印及誦真言奉獻供養禮敬故乃至成佛常得金剛業菩薩加持於一切佛世界成就廣大供養業然後結跏趺坐端身正念不動支節閉目寂靜入四無量心觀即結定印初入慈無量心定以慇淨心遍緣六道四生一切有情皆具如來藏備三種身口意金剛以我修三密功德力故願一切有情等同普賢菩薩如是觀已即誦大慈三摩地真言曰唵摩賀昧怛囉夜娑頗囉次應入悲無量心三摩地智以悲愍心遍緣六道四生一切有情沈溺生死苦海不悟自心妄生分別起種種煩惱隨煩惱是故不達真如平等如虛空超恒沙功德以我修三密加持力故願一切有情等同虛空藏菩薩如是觀已即誦大悲三摩地真言曰唵摩賀迦嚕拏夜娑頗囉次應入喜無量心三摩地智以清淨心遍緣六道四生一切有情本來清淨猶如蓮華不染客塵自性清淨以我修三密功德力故願一切有情等同觀自在菩薩如是觀已即誦大喜三摩地真言曰唵󰡊馱鉢囉謨娜娑頗囉次應入捨無量心三摩地智以平等心遍緣六道四生一切有情皆離我我所離蘊界及離能取所取於法平等心本不生性相空故以我修三密功德力故願一切有情等同虛空庫菩薩如是觀已即誦大捨三摩地真言曰唵摩護閉乞灑娑頗囉瑜伽者由修習四無量心定誦四無量心真言於未來所有人天種種魔業障難悉皆除滅身中頓集無量福聚心得調柔堪任自在次結金剛合掌印二手十度右押左互相交即成真言曰唵嚩日囉惹里由結金剛合掌印速得滿足十波羅蜜得十自在次結金剛縛印即以前印十度外相叉作拳即成真言曰唵嚩日囉滿馱由結金剛縛印瑜伽者速得十地滿足次結摧十種障金剛縛印如前金剛縛以印三度掣拍心上即成真言曰唵嚩日囉滿馱怛囉吒由結此印能摧滅心中十種惑障則顯現發揮身口意金剛次結金剛遍入印如前金剛縛印禪智屈入掌各捻戒方置於心上真言曰唵嚩日囉吠捨惡由結此印瑜伽者身中三密金剛皆得順伏加持不散次結金剛拳三昧耶印如前金剛遍入印進力屈拄禪智背即成真言曰唵嚩日囉母瑟置鑁由結金剛拳三昧耶印身口意金剛合為一體修瑜伽者速得一切成就次結三昧耶印如前金剛縛直竪忍願相合即成誦真言三遍真言曰唵三麼野娑怛鑁即觀自身等同金剛薩埵處在月輪又觀金剛薩埵在身前如鏡中像與身相對等無有異由結此印誦真言觀念相應故即得於一切印為主宰次結大三昧耶真實印二手金剛縛忍願屈入掌面相合檀慧禪智直竪相合以忍願頭頻觸心上真言曰唵三麼野斛素囉多娑怛鑁由結此印警覺瑜伽者身中金剛薩埵以威神加持行者速得成就普賢菩薩身次結三世勝菩薩印二手各作金剛拳右手加左手上檀慧反相鉤直竪進力安印當心誦真言三遍真言曰唵遜婆𩕳遜婆吽疙囉釁拏疙囉釁拏吽疙囉釁拏跛野吽阿曩野斛婆誐鑁嚩日囉吽發吒即入金剛忿怒威光熾盛三世勝三摩地此菩薩有四面皆忿怒八臂各執器仗左足踏烏摩如丁字勢立遍身火焰炯燃如劫災火此即三世勝聖者三摩地觀也修行者應住菩提心深起悲愍滅除內外人天等障即以印左轉三匝辟除障者便右轉三匝隨意大小結為方隅界即印心額喉頂各誦一遍頂上散印由結此印誦真言住此忿怒三摩地身心所有煩惱業障以金剛猛利慧火焚燒悉盡次結蓮華三昧耶印如前金剛縛檀慧禪智竪相合置於口上誦真言曰唵嚩日囉跛娜麼三麼野娑怛鑁瑜伽者作是思惟我今此身等同觀自在菩薩想左手當心執蓮華右手作開敷華勢住圓滿月輪中了了分明由結此印誦真言加持故一切三摩地一切方便般若波羅蜜速得成就次結三摩地印如前金剛縛仰安跏趺上進力屈中節竪拄背禪智橫相拄於進力上即誦真言曰唵三麼地跛娜銘紇哩瑜伽者端身正坐儼然不動想自身在一切如來海會觀一一佛身微細由如胡麻相好具足了了分明即入觀自在菩薩觀智作是思惟一切法本來清淨我亦清淨於世間貪愛清淨故則瞋恚清淨於世間塵垢清淨故則一切罪清淨於世間一切法清淨故則一切有情清淨於世間般若波羅蜜多清淨故則薩婆若清淨瑜伽者作是觀已身心豁然清淨即誦通達心真言曰唵唧多鉢囉底吠鄧迦嚕弭瑜伽者誦無限數當證二無我顯現如來藏證圓滿菩提心即誦菩提心真言曰唵冒地唧多母多跛娜夜弭即閉目澄心觀自身中正當胸間有圓滿清淨潔白滿月一心專注更不易緣於圓明上想有八葉蓮華於蓮華胎中觀紇哩字如紅頗梨色即誦加持蓮華真言曰唵底瑟姹跛娜麼想其蓮華漸舒漸大乃至遍滿小千世界及中千世界大千世界其華具大光明照曜六道眾生滅除一切苦惱彼等獲得安樂悅喜即誦引蓮華真言曰唵娑頗囉跛娜麼復想是蓮華漸斂漸小量等己身即誦斂蓮華真言曰唵僧賀囉跛娜麼又想空中一切如來悉皆入此蓮華中合為一體其蓮華變成觀自在菩薩身紅玻梨色坐蓮華臺上首戴寶冠冠中有化佛了了分明以決定心如是觀已即誦自身成本尊瑜伽真言曰唵嚩日囉達謨含由誦此真言加持故瑜伽者自身與本尊身等無有異次結加持印如前金剛縛進力合竪屈如蓮葉禪智並竪即成以印加持四處所謂心額喉頂各誦一遍真言曰唵嚩日囉達麼地瑟姹娑嚩𤚥由結此印加持故修行者威德自在離諸障難本尊瑜伽速得成就次結佛寶冠灌頂印如前金剛縛忍願直竪進力相拄如蓮葉安於額上誦真言三遍真言曰唵怛他蘖多達麼吽由結此印及誦真言則獲得無量壽如來寶冠灌頂次結蓮華鬘印二手各作蓮華拳當額如繫鬘相遶三匝即分頂後亦遶三匝兩邊徐徐下如垂帶勢從檀慧度次第舒散十度誦真言曰唵跛娜麼麼黎達麼紇哩𤚥由結蓮華鬘印當得為蓮華部中法王次結金剛甲冑印二手各作金剛拳直舒進力於二度端想唵砧二字即誦被甲冑真言曰唵嚩日囉迦嚩左嚩日哩矩嚕嚩日囉嚩日囉含隨誦真言以進力二度初於心上相遶三匝分至背後亦相遶還却至臍相遶次遶右膝還至臍背相遶次至腰後却至心前次遶右肩次遶左肩次至喉復至頸後至額前後至腦後每處皆相遶三匝如前徐徐兩邊下如垂帶勢從檀慧度次第散十度便以二手旋拳如舞當心三度拍掌即誦拍掌真言曰唵跛娜麼覩史野斛由結金剛甲冑印乃至成佛於一切處一切生常被大慈金剛甲冑莊嚴身心求世出世間悉地速疾成就內外諸障毘那夜迦不能侵嬈由誦真言金剛拍掌故一切聖眾悉皆歡喜次於下方空中想憾字其字如染玄色漸舒漸廣成大風輪於風輪上想𤚥字白色漸引漸大與風輪相稱變為水輪於水輪上想鉢囉字金色稱其水輪成一金龜於龜背上想素字變為妙高山四寶所成又想劍字變成金山七重圍遶則於妙高山上虛空中想毘盧遮那佛遍身毛孔流出香乳雨澍七山間以成八功德香水乳海於妙高山頂上想有八葉大蓮華於蓮華上有八大金剛柱成寶樓閣於蓮華胎中想紇哩字從字流出大光明遍照一切佛世界所有受苦眾生遇光照觸皆得解脫於此大光明中涌出千手千眼觀自在菩薩具無量相好熾盛威德十波羅蜜菩薩周匝圍遶八供養菩薩各住本位於寶樓閣四隅有白衣大白多羅毘俱胝等四大菩薩各與無量蓮華部眾前後圍遶諸天八部以為眷屬如是觀想無量聖眾及本尊極須分明勿令忘失次第即結纔發意轉法輪菩薩印二手各作金剛拳進力檀慧相鉤結即誦真言曰唵嚩日囉斫訖囉吽𠺁吽鑁斛即以印置於身前壇上即成蓮華部世調伏大曼荼羅以印安於心上即自身成大曼荼羅以印觸本尊像彼像或畫或銅或塑皆成大曼荼羅以印置身前空中即滿虛空界成大曼荼羅修行者設有越法誤失三業破三昧耶戒由結此印誦真言加持故能除諸過皆得圓滿次結普請警覺一切聖眾印如前金剛縛直竪忍願進力屈如鉤即成瑜伽者應以清雅梵音誦警覺聖眾真言遍警覺本尊并十波羅蜜菩薩蓮華部聖眾真言曰阿夜呬試伽囕素蘖跢枳孃吠誐多一鉢羅拏弭旦帝嚩囉薩怛嚩尾訖囉麼迦嚕呬薩鋑嚩囉娜摩賀麼攞阿贊拏迦薩怛嚩尾󰡊地迦囉迦怛怛󰳌難底囉閻底羅閻尾囉閻尾囉閻阿囉囉訖哩播麼野娑嚩賀便結善召集佛菩薩印即分前印胸前交臂右押左以忍禪願智彈指即想左手拓金剛乾稚右手執獨股金剛杵捶擊聲徹十方世界諸佛菩薩一切聖眾聞已皆悉集會於曼荼羅上空中瑜伽者即住觀自在菩薩三摩地即誦蓮華部一百八名讚普禮一切聖眾誦讚歎曰惹野覩沒哩拏羅餉佉惹吒計捨迦羅跛馱囕鉢娜麼嚩𠻴誐拽瑟置怛囉野寗怛囉娑賀娑囉步簪娑怛多那莫娑訖哩妬粃尾儞野馱囉禰嚩誐喃阿賀麼嚩路枳帝濕嚩囉麌囕娑多單鉢囉拏多跛娜麼囉誐𩕳麼藍迦麼囉誐母答𤚥路迦曩他曼馱銘薩嚩󰡊馱悉地野左次結馬頭明王鉤印二手金剛嚩進力屈如鉤向身招之誦真言三遍真言曰唵賀野疙哩嚩摩賀跛娜莽矩舍羯囉灑野試伽囕薩嚩跛娜麼矩攞三麼琰跛娜莽矩捨馱囉吽𠺁由結此印請召一切聖眾皆來集會次結不空羂索菩薩印二手蓮華合掌進力禪智金剛縛右手智度入左手虎口中即誦真言曰唵阿謨伽跛娜麼播捨矩嚕馱羯囉灑野鉢囉吠捨野麼賀跛輸跛底焰麼嚩嚕拏矩吠囉沒囉憾麼吠灑馱囉跛娜麼矩攞三麼琰吽吽由結此印一切聖眾皆成引入大曼荼羅次結蓮華鎖菩薩印二手蓮華合掌進力禪智金剛嚩各相捻如環即誦真言曰唵跛娜麼娑怖吒滿馱薩嚩跛娜麼矩羅三麼夜熾伽囕吽鑁由結此印一切聖眾以大悲本誓於道場中各依本位堅住不散次結蓮華俱摩羅印二手蓮華合掌禪智屈入掌各置檀慧戒方度間即誦真言曰唵殺穆佉娑曩得矩麼囉吠灑馱囉跛娜麼件吒夜吠捨野薩嚩跛娜麼矩攞三麼琰薩嚩母捺囕滿馱野薩嚩悉馱喻銘鉢囉洩嗟跛娜麼吠捨惡惡惡惡由結此印誦真言三遍一切聖眾皆大歡喜次獻閼伽香水二手捧閼伽器當額奉獻誦真言七遍想浴一切聖眾雙足真言曰娜莫三滿多母馱南唵誐誐曩三麼穇麼娑嚩賀瑜伽者獻閼伽時心中所希望事即發願啟白聖者我所求悉地願速成就次結蓮華喜戲菩薩印二手蓮華合掌禪智並竪微開安於心上即成瑜伽者觀想自身等同喜戲菩薩想從心中流出無量喜戲菩薩供養本尊及一切聖眾蓮華喜戲真言曰唵跛娜麼邏細囉誐野摩賀禰尾囉誐布惹三摩野吽由結此印誦真言供養故不久獲得如來地住法圓現法樂住證成無上菩提次結蓮華鬘菩薩印即以前印舒臂向前與自額臍運想從額流出無量蓮華鬘菩薩供養本尊及一切聖眾蓮華鬘真言曰唵跛娜麼麼黎鼻詵左鼻曬迦布惹三麼野吽由結此印誦真言供養故獲得相好具足當為三界法王次結蓮華歌讚菩薩印即以前印下至當臍蓮華合掌徐徐漸上至口以印從口向前下瀉想從口流出無量蓮華歌讚菩薩供養本尊及一切聖眾蓮華歌讚真言曰唵跛娜麼儗帝誐娜儗多布惹三麼曳吽由結此印誦真言供養故不久當具六十四種梵音四無礙辯能於無量世界轉大法輪次結蓮華舞菩薩印二手各作蓮華拳先於胸右互相旋轉如舞次於胸左亦互相旋轉如舞勢次於頰右次於頰左如前旋轉誦真言不間斷末後蓮華合掌置於頂上想從頂流出無量蓮華舞菩薩供養本尊及一切聖眾蓮華舞真言曰唵跛娜麼𩕳嘌底曳薩嚩布惹鉢羅󰨢多曩三麼曳吽由結此印誦真言供養故當得三種迅疾意成身剎那頃於無量世界作神通遊戲利樂有情廣作佛事次結蓮華焚香菩薩印二手蓮華合掌覆二掌向下散想從印流出妙香雲海遍周法界普供養一切如來海會蓮華焚香真言曰唵跛娜麼度跛布惹三麼曳鉢囉賀攞娜野跛娜麼矩羅娜以帝摩賀誐抳計跛娜麼囉底吽由結此印供養故獲得如來無礙金剛解脫智次結蓮華華供養菩薩印二手蓮華合掌向上如散華勢運想從印流出種種天妙華普供養一切如來海會蓮華華供養真言曰唵補澁跛布惹三麼曳跛娜麼嚩悉𩕳摩賀室哩曳跛娜麼矩羅鉢囉底賀哩薩嚩囉攤娑馱野吽由結此印供養故獲得百福莊嚴無邊受用身次結蓮華燈燭菩薩印二手蓮華合掌禪智竪相運想從印流出無量摩尼燈光普照一切佛剎蓮華燈燭真言曰唵儞跛布惹三麼曳跛娜麼炬羅遜娜哩摩賀怒底野路揵散惹曩野跛娜麼薩囉娑嚩底吽由結此印誦真言供養故獲得如來清淨五眼次結蓮華塗香菩薩印二手蓮華合掌當胸上分散如塗香勢想從印中流出塗香雲海普遍供養一切如來海會即誦蓮華塗香真言曰唵巘馱布惹三麼曳摩賀跛娜麼矩羅際致矩嚕薩嚩羯麼抳謎跛娜麼悉地吽由結此印誦真言供養故獲得戒定慧解脫解脫知見五分法身次結檀波羅蜜菩薩印右手仰掌屈願度與智度相捻餘度皆舒即誦真言曰唵婆誐嚩底娜曩地跛帝尾娑㗚惹布羅野娜難娑嚩賀由結此印誦真言三遍即滅無量劫慳悋業種獲得三種施福所謂資生施無畏施法施即檀波羅蜜圓滿現生獲得富饒資緣具足心得自在壽命長遠次結戒波羅蜜菩薩印二手內相叉禪智直竪即誦真言曰唵試攞馱哩抳婆誐嚩底吽郝由結此印誦真言三遍即滅無量劫破戒業種獲得三種戒功德所謂律儀戒攝善法戒饒益有情戒即戒波羅蜜圓滿常以戒香莊嚴身口意業所有違犯四重禁苾芻苾芻尼犯八他勝罪悉皆清淨當來隨願得生淨妙佛剎次結忍波羅蜜菩薩印准前戒波羅蜜印以進力相合如針禪智並竪即誦真言曰嚩婆誐嚩底乞鏟底馱哩抳吽發吒由結此印誦真言三遍則滅無量劫瞋恚業種獲得三種忍功德所謂害怨耐忍安受苦忍諦察法忍則忍辱波羅蜜圓滿儀容端嚴令人樂見不相憎嫉皆來親附勝解尤深隨念變化次結精進波羅蜜菩薩印准前忍波羅蜜印進力坼開即成真言曰唵尾哩野迦里吽尾哩𧜟尾哩𧜟娑嚩賀由結此印誦真言三遍即滅無量劫懈怠懶惰業種獲得三種精進所謂被甲精進攝善法精進利樂有情精進則精進波羅蜜圓滿身心安樂離諸疾疹無有苦惱修世出世福智願皆得成辦次結禪波羅蜜菩薩印即結跏趺坐左手仰掌於加趺上以右手仰於左手上以禪智二度甲相拄即誦真言曰唵婆誐嚩底薩嚩播賀哩抳摩賀柰底曳吽吽吽吽發吒由結此印誦真言三遍即滅無量劫散亂業種獲得三種靜慮所謂安住靜慮引發靜慮辦事靜慮即禪波羅蜜圓滿身心輕利所修神通速得成就諸魔不能侵擾一切業障悉皆消滅次結般若波羅蜜菩薩印左手平舒五指仰置心下以右手覆於左手上即誦真言曰唵地室哩輸嚕多尾惹曳娑嚩賀由結此印誦真言三遍即滅無量劫愚癡業種獲得三種慧所謂人空無分別慧法空無分別慧俱空無分別慧則般若波羅蜜圓滿獲得聰明智慧悟解世間出世間法博達五明甚深義理次結方便波羅蜜菩薩印右手慧方握智度左手檀戒握禪度二手相博忍願相背直竪如針進力平舒側相拄即誦真言曰唵摩賀每怛囉唧帝娑嚩賀由結此印誦真言三遍即滅無量劫無善巧方便業種獲得二種方便善巧所謂迴向方便善巧拔濟有情方便善巧即方便波羅蜜圓滿修持世間六波羅蜜由此印真言瑜伽相應少施功業福德廣多疾得成就皆至究竟成無上菩提資糧次結願波羅蜜菩薩印右手直竪五度以掌向外作施無畏勢即誦真言曰唵迦嚕抳賀賀賀糝由結此印誦真言三遍即滅無量劫惡願業種獲得二種勝願所謂求無上菩提願利樂有情願即願波羅蜜圓滿從初發心乃至成佛於其中間所求世間出世間殊勝上願皆得圓滿次結力波羅蜜菩薩印准前戒波羅蜜印禪智進力忍願皆竪頭相合即誦真言曰唵娜麼𩕳母儞帝吽賀賀賀吽弱由結此印誦真言三遍即滅無量劫於世出世劣意業種獲得二種力所謂思擇力修習力於諸對治法伏得諸煩惱斷諸惑障修道時決定勝解一切天魔惡友不能移易獲得不退轉次結智波羅蜜菩薩印二手外相叉作拳檀慧直竪互交少分屈進力頭相拄令圓忍願直竪頭相合即誦真言曰唵麼麼枳孃曩迦哩吽娑嚩賀由結此印誦真言三遍即滅無量劫俱生我執種俱生法執種獲得二種受用智所謂受用法樂智成就有情智斷二種障所謂煩惱障所知障證得一切法如幻如陽焰如夢如影像如谷響如光影如水月如變化如因陀羅網如虛空不久滿足十地住法雲地為大法師次結白衣觀自在菩薩印二手內相叉作拳竪進力頭相拄令圓禪智並竪誦真言曰曩謨囉怛曩怛囉夜野娜莫阿哩野嚩路枳帝濕嚩囉野冒地薩怛嚩野摩訶薩怛嚩野摩賀迦嚕抳迦野娜囉捨曩娑鉢捨曩毘琰嚩室囉嚩拏娑麼囉抳曩嚩寫嚩拏薩嚩薩怛嚩南薩嚩弭野地吉蹉迦怛儞也他羯𪘨尾羯𪘨羯徵羯𪘨羯吒尾羯吒羯徵羯𪘨婆誐嚩底尾惹曳娑嚩賀由結此印誦真言七遍蓮華部母聖者加持故諸魔毘那夜迦不得其便從初作先行時乃至求成就時念誦遍數奉獻此尊掌持設令出念誦處設誤失三業破三昧耶戒所有念誦功課定充先行成就數功不虛棄剋獲悉地或有惡人無辜作留難者想彼人在瑜伽者足下誦真言二十一遍所有作留難者悉皆消散慈心相向不能障礙次結大白觀自在菩薩印二手內相叉進力二度合竪微開禪智並竪即成真言曰曩謨囉怛曩怛囉夜野娜莫阿哩野嚩路枳帝濕嚩囉野󰂛地薩怛嚩野摩賀薩怛嚩野摩賀迦嚕抳迦野怛儞也他濕吠帝濕吠黨霓濕吠多部惹濕吠多嚩悉怛隷濕吠多麼隷囉楞訖哩帝惹曳尾惹曳阿爾帝阿囉爾帝薩嚩悉馱娜莫娑訖哩帝呬里弭里枳里捺囉捨野娑馱野娑嚩賀由結此印誦真言三遍無量劫積集十不善黑業悉皆消滅一切善品白法無漏圓寂皆得圓滿瑜伽者真言久修持忽生疑惑欲知未來成不成善惡之事於欲眠寢時以衣覆頭以右手右旋摩其面誦此大白真言二十一偏即右脇而臥離諸思想唯觀念大白觀自在菩薩睡已須臾頃即夢見老人或見國王淨行見白衣少年婦人或見華果種種吉祥勝事當知未來剋獲成就殊勝吉祥若夢中見旃陀羅身著垢弊破衣服或見女人醜惡形容或見不吉祥之物當知所求事不成必有障礙次結多羅菩薩印准前大白印進力頭相合如針即成真言曰曩謨囉怛曩怛囉夜野娜莫阿哩野嚩路枳帝濕嚩囉野󰂛地薩怛嚩野摩賀薩怛嚩野摩賀迦嚕抳迦野怛儞也他唵跢㘑咄跢㘑咄咄󰳋娑嚩賀由結此印誦真言三遍助本尊力令修瑜伽者於諸有情大悲尤深速獲成就次結祕句胝菩薩印准前多羅印進力微屈如蓮葉即成真言曰曩莫薩嚩怛他蘖帝毘喻囉曷毘藥三藐三母弟毘藥唵婆野曩捨𩕳怛囉薩𩕳怛囉娑野怛囉細鼻哩矩胝怛胝吠怛胝吠怛胝吠囉胝吠囉胝濕吠帝惹致𩕳娑嚩賀由結此印誦真言三遍獲得威德自在諸障魔業不能侵擾次結本尊千手千眼觀自在菩薩根本印二手金剛合掌以忍願二度相合檀慧禪智四度坼開各直竪即成誦根本陀羅尼曰曩謨囉怛曩怛囉夜野娜莫阿哩野嚩路枳帝濕嚩囉野󰂛地薩怛嚩野摩賀薩怛嚩野摩賀迦嚕抳迦野摩賀尾囉野娑賀娑囉乞灑野娑賀娑囉室哩灑野娑賀娑囉播娜野娑賀娑囉爾賀嚩野娑賀娑囉步惹野曀呬婆誐刎阿哩野嚩路枳帝濕嚩囉鄔疙囉阿底庾疙囉摩賀隖疙囉摩賀曩那枳里枳里枳里枳里弭里弭里弭里弭里唧里唧里唧里唧里曩跓曩跓曩跓曩跓訖囉娑訖囉娑訖囉娑訖囉娑矩嚕矩嚕矩嚕矩嚕曀醯呬摩賀尾囉麼嬾娜娜尾哩演娜娜薩嚩迦𤚥銘鉢囉拽蹉試伽囕嚩陜銘囉瑟吒囉瑟鶹娑囉惹競矩嚕娑賀娑囉步惹娑賀娑囉尾囉路髻濕嚩囉娑馱野娑娜悉朕銘婆嚩嚩囉努婆嚩阿麌嚕婆嚩弭唵曩謨窣堵波帝婆誐刎阿哩野嚩路枳帝濕嚩囉鉢囉沒地野鉢囉枲娜𤚥嚩囉努麼麼婆嚩呬娑嚩賀誦此陀羅尼七遍已頂上散印由結根本印誦此陀羅尼能作四種成就事一者息災二者增益三者降伏四者敬愛鉤召等所有希望世間出世間果報皆得滿願本教中所不說成就法者用蓮花部中法對此像前作必獲成就次結加持念珠印即取蓮子念珠安於掌中合掌當心誦淨珠真言加持七遍真言曰唵尾嚧左曩麼攞娑嚩賀即捧珠頂戴然後以左手禪戒二度捻珠右手智方二度捻珠餘六度直竪當心相去二三寸許以千轉真言加持七遍真言曰唵嚩日囉獄呬野惹跛三麼曳吽即以二手各聚五度如未敷蓮華以智方二度移珠誦千手千眼陀羅尼一遍與娑嚩賀字齊聲移一珠如是念誦不緩不急不應出聲稱呼真言字令一一分明寂靜念誦離諸散亂一心專觀本尊勿緣異境或百或千常定其數念誦畢已捧珠頂戴至誠發願安珠本處修瑜伽者為求無上菩提發大淨信念念精誠於諸有情深起悲愍拔濟之心於自希望成就悉地行願以決定心志不移易晝夜精勤不憚劬勞從初作先行念誦承事時乃至求悉地成就時時不應問斷處所不移易遍數不應闕於一精室四時三時精誠念誦對本尊像前常辦外供養物隨自力分不令間斷如是依教修習不久當獲廣大成就如是觀智念誦畢已復結本尊印誦根本陀羅尼三遍不解此印誦蓮華部百字真言一遍頂上散印真言曰唵跛娜麼薩怛嚩三麼野麼努播攞野跛娜麼薩怛嚩怛吠怒跛底瑟姹沒哩濯銘婆嚩素妬數銘婆嚩阿努囉訖妬銘婆嚩素報數銘婆嚩薩嚩悉地婬銘鉢囉拽磋薩嚩羯磨素左銘唧多室哩藥矩嚕吽賀賀賀賀斛婆誐鑁薩嚩怛他孽多跛那麼麼銘門左跛娜弭婆嚩摩賀三摩野薩怛嚩惡由誦百字真言加持故能令本尊三摩地堅住身中設曾犯五無間罪謗方廣大乘經一切罪垢悉皆消滅現生所求殊勝悉地皆得圓滿復結八供養印各誦真言一遍復結十波羅蜜菩薩印及白衣觀自在等四大菩薩印各誦本真言一遍即獻閼伽心中所求希望隨便啟告即結三世勝菩薩印左轉解界即對聖眾前發露懺悔隨喜勸請迴向發願次結奉送聖眾印如前金剛縛忍願直竪相拄如蓮葉即成以一時華置於印端捻之誦奉送真言一遍頂上散印真言曰唵訖哩垢嚩薩嚩薩怛嚩囉他悉地捺跢拽他努誐孽攃陀鑁母馱尾灑閻補曩囉誐麼曩野覩唵嚩日囉跛娜麼穆又以此奉送印加持心額喉頂即結灌頂印如前繫鬘被甲金剛拍掌各誦本真言一遍然後禮佛隨意出道場常令身心和悅住本尊瑜伽觀不應散亂常樂修諸善品每以香埿印塔助本尊瑜伽於念誦處數須塗拭及洗浴佛像旋遶有舍利窣堵波塔深入六念三摩地及三解脫門如是眾善所生有為無為福聚迴向一切有情我所希望殊勝悉地願一切有情無諸障礙皆獲此成就金剛頂瑜伽千手千眼觀自在菩薩念誦法我今復說四種成就法所謂扇底迦法報瑟置迦法嚩試羯囉拏法阿毘遮嚕迦法若欲作息災法者面向北坐像面向南於本尊前塗拭圓壇觀本尊作白色所獻華果飲食并自身衣服皆作白色塗香用白檀燒香用沈水然酥燈以慈心相應從月一日初夜時起首至月八日一期滿每日三時澡浴三時換衣至日滿時或斷食或食三白食如是依法念誦則能除滅災難業障重罪或五星凌逼本命宿時感招種種災禍口舌鬪諍王官逼迫家國不和疾病飢儉鬼魅不祥悉皆殄滅獲得吉祥身心安樂所求如意修世出世行願無礙成就若作增益法者面向東坐像面向西本尊前塗拭方壇觀本尊作黃色所獻華果飲食并自身衣服等皆作黃色塗香用白檀加少欝金燒白檀香然油麻油燈以喜悅心相應從月九日日出時起首至十五日一期滿准前三時澡浴三時換衣至日滿時准前斷食及三白食如是念誦能遷官榮及增壽命求福德聰慧名聞或求伏藏豐財眷屬象馬五穀成熟職仕王官得勢得力所求勝事皆得增益若作敬愛法者面向西坐像面向東本尊前塗蓮華形壇觀本尊作赤色身著緋衣所獻華果飲食等盡皆赤色塗香用欝金燒香以丁香蘇合香蜜和燒之然諸果油燈以喜怒心相應從十六日後夜時起首至二十三日一期滿至日滿時澡浴斷食法准前如是念誦得一切人敬愛若家不和國不和怨敵伺求方便欲求彼此相敬和順者及令眷屬朋友恩義親厚承事官長得善顏色恩愛親者依此法求必得和順又欲求說法辯才言音威肅聞者喜悅聖賢加護天龍八部一切歡喜者當依此法精誠念誦所求速得滿願若作降伏法者面向南坐像面向北本尊前塗三角壇觀本尊作青色或黑色身著青黑衣獻青色華臭華不香華及蔓陀羅華等飲食用石榴汁染作黑色或作青色塗香用柏木閼伽用牛尿以黑色華及芥子柏木塗香等各取少分置閼伽木燒安悉香然芥子油燈以忿怒心相應誦馬頭明王真言或蓮華部使者一髻尊真言從二十四日午時或中夜時起首至月盡日一期滿滿日澡浴斷食法如前如是念誦能調伏毒惡鬼神及諸惡毒龍令國亢旱或風雨霜雹傷損苗稼疫病流行亦調伏惡人於國不忠殺害無量有情破滅佛教謗正法一闡提邪見惡人及諸外道斷善根者及侵害傳持正法者及背師僧父母不念恩德作留難者及諸惡獸蟲狼師子怨敵惡人欲相損害者如是等類作此法時彼等起惡心者如有覺觸身心不安或病或至不濟即勸彼令發善心若能悔過自責永斷惡心者即為彼人作息災法念誦彼等即免災難苦求出世間上上悉地速滿福德智慧二種資糧及滿足十地波羅蜜超越三無數劫難行難進又緣滅除內外諸障修行者決定一緣本尊三摩地三密相應心無間斷仗託諸佛菩薩大悲願力助護以三蜜成就資緣四印相應瑜伽者不應苦節邀期令心神散亂於定不進行住坐臥四威儀中令身心悅樂念念與勝義瑜伽相應於清淨法界常作觀行無時無方無晝無夜一道清淨猶如虛空於見聞覺知唯觀真如於名於相悉知阿字無緣大悲自他平等常樂利樂無邊有情速令成就波羅蜜行等同觀自在菩薩若能如是修持或山間深谷殊勝巖窟清淨伽藍於四月四時專精念誦默斷語言策勵身心不耽著睡眠懈怠隨瑜伽者根性利鈍淨信勝解差別於其中間必獲輕安三昧現前即於定中見無數佛會聞妙法音證得十地位諸波羅蜜圓滿身心轉依於後十六大生證成無上菩提欲求出世間成就者已曾入金剛界大曼荼羅受本尊持明灌頂從阿闍梨具受契印真言瑜伽觀行依法畫本尊像隨力大小隨自愛樂吉祥福地兼助伴知法弟子及成就資緣具等其弟子須孝敬於師善順其意淨信深法住菩提心堪助伴於一種悉地共成心不移易求成就物有四種等類一者輪鉤釰杵鉞斧及棒錫杖等二者雌黃雄黃牛黃及諸藥類等三者取河兩岸土作諸禽獸形所謂象馬水牛雞雁孔雀金翅鳥等四者本尊像成就依蘇悉教法而作成就輪等及藥物禽獸形本尊像等長短分量形貌并及童女織成白㲲等依其中間隨墮其一而作成就具滿足真言先行遍數然後共助伴知法弟子限時限日限月限年晝夜以大精勤如人鑽火不應間斷求三種相現所謂煖煙光明等瑜伽者欲近成就時有種種障起應作降伏息災等護摩隨上中下成就物等或執或塗身或乘或手持飛騰虛空兼助伴知識或有人見於成就者或成就者見彼人總得飛騰遊諸世界供養諸佛菩薩皆壽命一大劫獲得初地百法明門若但依此念誦法或一時二時或三時四時於一淨室對尊像前結契念誦常不間斷現生必獲三業清淨所求世間榮華富貴皆悉成就獲得財寶豐饒人所樂見博達經論名聞十方諸佛菩薩擁護加持睡安覺安諸魔不能侵害臨命終時本尊現前將往極樂世界蓮華胎中上品上生證菩薩位受無上菩提記