爾時佛告慈氏菩薩言汝當諦聽有陀羅尼具大威神最上功德能令眾生解脫惡趣轉身當得受勝妙樂時慈氏菩薩白言世尊願為宣說爾時世尊即說陀羅尼曰那謨婆誐嚩帝舍吉也母那曳怛他誐多野阿囉曷帝三藐訖三沒馱野怛󰍕他阿𡁠帝阿𡁠當惹曳婆囉婆囉味怛囉嚩路吉帝哥囉哥囉摩賀三摩野悉帝婆囉婆囉󰂛地曼拏微𡁠三摩囉三摩囉阿娑摩剛三摩煬󰂛地󰂛地摩賀󰂛地娑嚩賀爾時慈氏菩薩聞佛世尊說陀羅尼已白言世尊是陀羅尼有大利益能令眾生解脫惡趣時慈氏菩薩復發願言若有眾生於未來世末法之時能讀誦受持者設以宿業墮阿鼻獄者我成佛時當以佛力救拔出之復與授於阿耨多羅三藐三菩提記時慈氏菩薩說是語已禮佛雙足歡喜而退