如是我聞一時佛在舍衛國祇樹給孤獨園時有海神名曰大愛來詣佛所到佛所已頭面著地禮佛雙足却住一面而白佛言世尊我有所願利益眾生惟佛哀愍許我宣說爾時世尊知大愛心有大利益而告之曰善哉善哉汝為利益隨汝意說爾時大愛蒙佛聽許而白佛言我與眷屬住於大海多見眾生陷於海難愍念此等欲說陀羅尼令彼海難無能為害世尊若有善男子善女人乃至苾芻苾芻尼優婆塞優婆夷等聞此陀羅尼讀誦受持及得聞我與眷屬等名者所有大海一切危難悉皆解脫爾時大愛承佛威力即說陀羅尼曰怛󰍕他祖嚕祖嚕吐蘭達哩摩賀謗哥悉體帝酤儞瑟哥儞瑟計阿那護拶鉢黎祖嚕祖嚕三滿多跋󰋂哩阿屹儞作訖哩作訖囉多朗補囉儗儞娑嚩賀爾時大愛海神承佛聖旨說此陀羅尼已歡喜踊躍禮佛而退