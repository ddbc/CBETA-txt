爾時具德金剛手菩薩摩訶薩復說祕密大曼拏羅頌曰我今次第當演說最上金剛曼拏羅其相同彼金剛界此說名為金剛密大曼拏羅法相應諸曼拏羅亦然畫諸曼拏羅中依法應當悉畫於佛印中方安處加趺相此名金剛界主宰金剛加趺金剛相此即金剛部金剛彼金剛寶加趺相如是名為自灌頂金剛蓮華加趺相此說名為持壽命羯磨金剛加趺相是為巧業金剛法應當遍畫蓮華位又復悉畫圓光相座中應畫金剛杵及金剛鉤而起立畫二金剛相相合二手作拳善哉相復畫寶聚有熾焰日光輪印亦復然勝幢熾盛光圍繞諸齒行列金剛笑金剛中畫蓮華相利劍熾焰亦復然復畫金剛大火輪及畫舌相具光焰諸處遍畫金剛杵應畫金剛甲冑相依法次畫金剛牙二手拳印如應畫薩薩金剛等隨畫如大壇中所說儀悉畫本印及標幟金剛戲等壇中畫於外壇中如儀軌悉畫本部自標幟慈氏菩薩等亦然隨其所樂咸應畫復次宣說入金剛祕密曼拏羅儀所謂金剛阿闍梨先應自結薩埵金剛印依教入曼拏羅中作右旋繞以所結印獻金剛手尊如其所說於壇四門誦自心明作解散已復結金剛鉤羯磨印如教所說作事業已即應順向出曼拏羅乃令金剛弟子依金剛界大曼拏羅法用如次而入入已然後依法解拳次當授與祕密成就金剛標幟教授金剛祕密印智等法復次此中應教授金剛祕密身印智淨月曼拏羅中住觀想金剛作奮迅手足指面悉動搖金剛明妃尚生愛屈臂猶如持鉤勢觀想金剛在頭上手掌相擊使振聲想金剛鉤作鉤召又復應作射箭法起奮迅相射心中如應殺彼諸惡魔妙樂金剛自當得又應作縛繫於臂從自心至遍自身彼金剛法用相應自得諸佛常衛護即說如是等心明曰嚩日囉囉誐野呼嚩日囕酤舍𠺁摩囉摩囉野發吒滿馱犖叉㰠復次教授金剛祕密觀視印智諸金剛視生妙愛所謂歡喜開華眼以其觀視明妃故即能得彼常順愛又復極惡動搖眼眼睫照明鉤召相此說名為光明視一切世間悉鉤召又復顰眉破壞相剎那能現忿怒勢此名遍持忿怒視乃至三世尚降伏又作堅固慈愛眼猶如須彌諸山石此說名為慈愛視能破病毒及執魅即說如是等心明曰嚩日囉捺哩瑟致末吒禰鉢多捺哩瑟㗖酤尸𠺁骨嚕馱捺哩瑟致係捺哩茶捺哩瑟致怛囉吒復次教授金剛祕密語印智呼呼呼呼此稱時剎那即得離語言令諸眾生善愛興得金剛語悉明煥𠺁𠺁𠺁𠺁此稱時一切聲語得明煥普能鉤召諸世間即得執金剛無異吽吽吽吽遍持故諸忿怒語得明煥殺害一切惡有情等同須彌諸山石㰠㰠㰠㰠此稱時諸微妙語悉明煥而能普護諸世間即得同佛金剛身即說如是等心明曰嚩日囉呼嚩日囉𠺁嚩日囉吽嚩日囉㰠復次教授金剛祕密心印智如應觀想於自身所有諸相皆具足自身即是金剛手得彼諸佛生妙愛如應觀想於自身所有諸相皆具足自身即是金剛藏而能鉤召金剛手如應觀想於自身所有諸相皆具足自身即是金剛眼以諸正法摧魔惡如應觀想於自身所有諸相皆具足自身即是巧金剛得眾金剛常衛護即說如是等心明曰嚩日囉播尼嚩舍摩那野薩哩嚩沒談呼嚩日囉誐哩婆嚩日囉播尼孕尸竭囉摩葛哩沙野吽𠺁嚩日囉泥怛囉薩哩嚩達哩𤚥摩囉野吽癹吒嚩日囉尾說犖叉薩哩嚩嚩日囉㰠復次教授金剛祕密印智薩埵金剛遍持故於自心中觀自身作金剛視普遍觀一切世間遍警悟大寶金剛遍持故於自心中觀自身作光明視普遍觀鉤召一切令順愛妙法金剛遍持故於自心中觀自身作忿怒視普遍觀殺諸世間魔惡者羯磨金剛遍持故於自心中觀自身作慈愛眼普遍觀一切世間善作護即說如是等心明曰嚩日囉玉呬野三摩野阿嚩日囉玉呬野三摩野呼嚩日囉玉呬野三摩野吽嚩日囉玉呬野三摩野㰠復次教授金剛祕密大印成結儀則從金剛掌所生印此說名為大祕密彼諸大印如次第成結之儀我今說二手大指相鉤結復屈頭指頭相執竪二中指而向上此金剛界主宰印即此中指金剛相又復中指如寶形中指無名指如蓮舒掌四印應如次一二頭指如金剛又二大指皆藏攝彈指及頭指如寶即復頭指寶光相竪二無名指如寶即以此印向口轉復以諸指頭展舒竪二大指於中住展舒諸指如輪相即以此印從口散並竪大指如金剛竪二頭指中間住開二大指復如牙後入掌中成拳印而復金剛祕密法從彼金剛縛所生復次法祕密標幟觀想內心自相合羯磨祕密亦中住羯磨標幟應表示今說法印次第所謂最上祕密彼彼種子阿𠺁呼索唵盎怛囉郝紇哩談𤚥囕崗㰠吽鑁二羽應結祕密印如教分別羯磨印乃至三昧邪勝印二羽所成亦如是次當宣說成就儀稱三昧邪薩怛鑁若結自印即能成得一切欲勝妙樂若一若多諸密印一切餘時不應結或成大事或密中智者和合如應作常時身住於此中金剛眷屬自然生行人堅固妙愛心乃至盡壽不應捨復次宣說彼一切印成結等事業金剛遍入發生已是中或自或他人若結諸印若解時隨應誦是心明曰嚩日囉吽滿馱次說解印儀則由彼彼所生一切印次第於彼彼處解應誦是心明唵嚩日囉穆次說堅固護身所作法儀結寶金剛堅固拳二頭指結甲冑印從心至頂次第解隨應誦是心明曰唵捺哩茶嚩日囉葛嚩左特哩吒次說三昧縛儀隨處如應遍解已當結堅固護身印解縛齊掌作摧拍即誦如是心明曰唵玉呬野三摩野多羅薩金剛密句隨意誦善修一切壇事業此中三昧法相應能作最上諸成就爾時具德金剛手菩薩摩訶薩復入一切如來微妙金剛智印三昧曼拏羅加持三摩地說此最上自心明曰唵速叉摩嚩日囉倪也那三摩野吽爾時世尊阿閦如來即入一切如來金剛薩埵微妙金剛智印三昧曼拏羅加持三摩地說此最上自心明曰唵嚩日囉薩埵速叉摩倪也那三摩野吽爾時世尊寶生如來即入一切如來金剛寶微妙智金剛印三昧曼拏羅加持三摩地說此最上自心明曰唵嚩日囉囉怛那速叉摩倪也那三摩野吽爾時世尊無量壽如來即入一切如來金剛法微妙金剛智印三昧曼拏羅加持三摩地說此最上自心明曰唵嚩日囉達哩摩速叉摩倪也那三摩野吽爾時世尊不空成就如來即入一切如來金剛羯磨微妙智印三昧曼拏羅加持三摩地說此最上自心明曰唵嚩日囉葛哩摩速叉摩倪也那三摩野吽爾時世尊大毘盧遮那如來即入一切如來微妙智金剛三摩地於是三摩地中從一切如來心成具德執金剛者微妙智金剛光明為出現已普照一切世界於一切如來眾及一切如來微妙智金剛三摩地三摩鉢底中堅固作已復成一聚三摩地智妙金剛身遍觀察已合為一體出生如來智身於世尊大毘盧遮那如來心中如理而住是時具德金剛手菩薩摩訶薩即入一切如來智心如是入已說此一切如來微妙智大三昧金剛大明曰速叉摩嚩日囉說是大明時從一切如來心中出現具德金剛手菩薩摩訶薩以一切如來微妙智金剛加持影像身於一切如來鼻端而住說此頌曰大哉一切正覺尊微妙金剛我廣大由廣大性微妙故普能舒遍於三界時具德金剛手菩薩摩訶薩作是說已即於一切如來鼻端以微妙金剛智相舒遍一切如來身如是舒遍已又復遍周法界與虛空界合由是微妙金剛智相舒遍普盡虛空界故即於一切如來智金剛加持影像身中如理而住如是影像身於剎那間混入一切如來智金剛中觀察金剛法性已即於一切如來及一切如來微妙智金剛三摩地中如理而住然後從一切如來金剛中說一切如來三摩地智心明曰嚩日囉那毘怛他誐多吽說是心明時具德金剛手菩薩摩訶薩復入自心微妙智與一切如來身合如是入已於自心中成金剛影像如理而住是時一切如來即說薩埵金剛等四大智心明曰嚩日囉怛摩葛此即金剛薩埵智印紇哩捺嚩日囕酤舍此即一切如來集會加持智印底瑟姹囉誐嚩日囉鉢囉尾舍紇哩捺煬此即一切如來隨愛樂智印阿呼嚩日囉覩瑟致此即大歡喜智印是等名為一切如來大金剛等持門爾時具德金剛手菩薩摩訶薩復入一切如來心微妙智與自心合如是入已於自心中以金剛加持影像身如理而住即此金剛影像相說四心明曰嚩日囉囉怛那怛摩葛紇哩捺野此即一切如來灌頂智印嚩日囉蘇哩野底瑟姹此即大光明曼拏羅莊嚴智印嚩日囉特嚩惹誐囉鑁此即一切如來意願圓滿智印紇哩捺野嚩日囉賀薩此即一切如來大喜出生智印是等名為一切如來寶等持門爾時具德金剛手菩薩摩訶薩復入自微妙智與自心合如是入已以金剛加持影像身如理而住即此金剛影像相說四心明曰嚩日囉鉢訥摩怛摩葛此即一切法平等性智印紇哩捺嚩日囉酤舍此即一切如來智慧印底瑟姹嚩日囉作訖囉紇哩捺煬鉢囉尾舍此即入大輪智印嚩日囉𡁠賀嚩誐囉紇哩捺野此即一切如來法語離戲論智印是等名為一切如來法等持門爾時具德金剛手菩薩摩訶薩復從自心金剛心入金剛微妙智與金剛心合如是入已復以極微妙金剛影像身加持而住說此極微妙金剛影像等四心明曰薩哩嚩嚩日囉怛摩葛此即一切如來巧業智印紇哩捺嚩日囉葛嚩左此即極難敵精進智印底瑟姹嚩日囉藥叉紇哩捺野此即破一切魔境界智印嚩日囉母瑟恥紇哩捺野此即一切如來縛智印是等名為一切如來羯磨等持門爾時具德金剛手菩薩摩訶薩又復舒遍微妙智相與一切如來身合從是出已即現金剛手大菩薩身復成金剛薩埵等大菩薩像各各標幟安自心已即復安立金剛界大曼拏羅相應法用於淨月曼拏羅自心等持等至中依止而住復次具德金剛手菩薩摩訶薩為欲成辦一切如來三摩地智神通事等說此金剛智微妙智曼拏羅我今次第當演說最上妙月曼拏羅其相猶如金剛界金剛微妙故此說大曼拏羅法相應如教安立大薩埵金剛壇中畫佛相佛曼拏羅如是立壇中遍畫大薩埵自印安心如教說應作三摩地坐相二手當結金剛縛復次宣說金剛微妙法曼拏羅鉤召等儀軌謂於大曼拏羅中依相應法所有入等儀軌隨應作已然後授與大智標幟當隨自心所作事業復次教授大印智法從舌及齶漸出已次復繫想於鼻端微妙金剛樂觸生即得心住於等引微妙金剛樂觸中從是出生殊勝相是相廣大舒遍故心亦廣大遍一切隨心所樂而舒遍廣大即遍於三界復次漸略應旋復乃至鼻端而攝入從是已後諸所有常應觀想妙等引堅固所作遍一切三摩地智即安立即說如是等心明曰速叉摩嚩日囉颯頗囉嚩日囉僧訶囉嚩日囉嚩日囉捺哩茶底瑟姹若於有情起慈心與大堅固應同起由心廣大法相應一切有情亦廣大由慈廣大相應故所起悲心亦復然一切有情利相應遍諸所行悉廣大自性光明遍一切本來清淨虛空等是中若法若非法普觀清淨悉歡喜所有一切極惡者彼等非佛菩提器以大捨心平等觀亦為彼等皆攝受即說如是等心明曰摩賀梅怛哩野颯頗囉摩賀葛嚕拏颯頗囉薩哩嚩戍馱鉢羅摸捺颯頗囉薩哩嚩薩埵三冒馱野復次教授一切如來隨念智若處虛空若餘方微妙金剛應和合若坐若起威儀中金剛影像常觀想於一切處亦如是微妙金剛常和合而諸菩薩心金剛觀想常住妙等引彼金剛手大影像於一切處常觀想微妙金剛法相應如其所說依次第觀佛影像遍一切所有諸相皆具足如其所說依次第隨應觀想妙等引即說如是等心明曰嚩日囉目契婆嚩摩賀冒地薩埵尾舍嚩日囉播尼捺哩舍野莎嚕半沒馱努塞蜜哩爹尾舍微妙金剛相應故即當觀想於自身自身現月影像中淨菩提心應觀想復於淨妙月輪中如應觀想於自身自身即是金剛像薩埵金剛想無異微妙金剛法相應如應觀想於自身自身薩埵金剛心薩埵金剛想無異如應觀想於自身所有諸相皆具足自身即是佛影像諸佛菩提應觀想即說如是等心明曰三滿多跋捺囉尾舍薩埵嚩日囉尾舍嚩日囉薩埵三摩提倪也那尾舍怛他誐都㰠復次教授一切如來法性祕密印智我即等同於諸佛一稱金剛祕密語金剛蓮華二相合令諸有情同妙愛我即等同大金剛一稱金剛祕密語金剛蓮華二相合決定鉤召諸世間我即等同金剛法一稱金剛祕密語金剛蓮華二相合普遍世間悉調伏我即等同巧金剛一稱金剛祕密語金剛蓮華二相合即能成就諸事業復次教授一切如來智金剛加持三摩地印智微妙金剛法相應觀想金剛住心中自身即是佛影像由是觀故即成佛復次教授金剛薩埵三摩地印智微妙金剛相應故心金剛等彼諸眾金剛薩埵等應觀能施一切自成就復次教授一切如來部三摩地三昧印智從彼金剛縛出生等持三昧邪勝印十六大士應如次彼等縛印今當說所謂加趺相高起勢撚箭勢向心住相頭額處背間肩上笑處持口門心劍心開敷從口散頂胸處面處大指處心前等復次教授最上法印次第吒計誐囉誐囉末吒阿屹囉怛囕怛囕盎盎唐唐怛哩吒特哩吒勃哩吒酤舍郝郝嚩嚩鑁鑁發吒屹囉薩復次教授最上法羯磨所謂諸欲作者依三昧法應結微妙金剛智拳皆從二羽和合而作