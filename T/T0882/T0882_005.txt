爾時具德持金剛者聞諸如來勸請語已即入一切如來三昧出生金剛加持三摩地說此金剛界大曼拏羅頌曰復次我今當演說最上廣大曼拏羅其相猶如金剛界是故名為金剛界如教次第應安立曼拏羅中諸相分先以大薩埵大印普遍加持作觀想於前印處即當起如理觀視於諸方以高舉相次第行金剛薩埵應念誦應取新線堅妙合稱其分量而善用行人持線以抨量隨力應作曼拏羅其壇四方及四門復以四剎而嚴飾及以四線而交絡繒帛妙線等莊嚴於其四隅諸分位及諸門戶相合處各各鈿飾金剛寶次第抨外曼拏羅外壇中心如輪相復次漸入於中宮以金剛線善抨量設以八柱而間飾於彼金剛勝住處而復飾以五輪壇於是所立輪壇中如教安立佛形像於彼中心曼拏羅佛像周圍當安布四勝三昧邪印契如其次第應圖畫以金剛步而漸進次第安四曼拏羅所謂阿閦佛等四一切佛像皆安立先畫阿閦曼拏羅持金剛等眾齊等次畫寶生曼拏羅金剛藏等眾圓滿次無量壽曼拏羅金剛眼等眾清淨不空成就曼拏羅金剛巧業等應畫於內輪壇諸隅分當畫金剛明妃眾其外輪壇四隅處應畫佛供養等四然後於彼四門中安四護門大明王次復於外輪壇處各應安立大薩埵然後如其本部儀結勝三昧邪印契金剛阿闍梨入已開印普遍為驚覺次誦金剛警覺心阿字是為所教令作自加持稱自名然後金剛作成就金剛阿闍梨次結薩埵金剛鉤召印復作彈指遍警覺召請一切佛菩薩即剎那間一切佛金剛薩埵同集會遍滿一切曼拏羅普遍召請咸來集然後次應結大印金剛薩埵乃親近一遍應誦百八名依法次第而稱讚既集會已施歡喜一切如來悉堅固金剛薩埵本法成作大慈友而安住然後於其四門處金剛鉤等應作法勝大羯磨印等作以三昧法而安立勝三昧邪等諸印薩埵金剛等亦然應誦惹吽鑁呼明求大薩埵法成就然後佛等一切眾并大薩埵咸集會依法鉤召即遍入悉得相應而敬愛然作祕密供養事諸大我者悉歡喜如教利益諸眾生能作一切成就事如是一切曼拏羅於中所有諸法用是即金剛阿闍梨如教所作諸事業復次宣說金剛界中諸曼拏羅所有弟子入壇法等廣大儀軌今先說彼弟子入曼拏羅儀諸欲入者謂應先於普遍無餘諸有情界起救護心悉令獲得適悅快樂及得一切最上悉地諸有入此大曼拏羅者不應揀擇是嚴非器何以故世尊謂有有情造大罪業彼或於此大曼拏羅見已入己即得當離一切惡趣世尊或有有情受諸飲食五欲娛樂世間義利堅著不捨即以此世間之法而為先行但能於此曼拏羅中隨欲所作亦得一切意願圓滿世尊或有有情愛樂戲笑歌舞飲食快樂等事又復於此一切如來大乘現證三昧法性不了知故入餘天族壇中為求一切意願圓滿取著彼中愛樂快樂戲笑等事乃於一切如來曼拏羅中受學法等妄生怖畏而不能入於彼惡趣壇路門中生住著心如是等類若能於此金剛界大曼拏羅相應而入為求一切適悅快樂勝愛樂事最上悉地者亦得成就即能轉彼入諸惡趣現前道等世尊或有有情修正法者愛樂一切如來戒定慧法最上方便悉地果等為求無上佛菩提故修習一切禪定解脫地位等法遍歷無量無邊苦者如是等類入此金剛界大曼拏羅中如來之果即能速證不為難得況餘一切成就法等復次宣說禮敬儀軌謂先普禮四方一切如來先作金剛合掌全身委地禮東方如來大明曰唵薩哩嚩怛他誐多布儒波塞他那野怛摩喃儞哩夜怛夜彌薩哩嚩怛他誐多嚩日囉薩埵提瑟姹莎𤚥如前金剛合掌安於心間即以顙禮南方如來大明曰唵薩哩嚩怛他誐多布惹毘尸哥夜怛摩喃儞哩夜怛夜彌薩哩嚩怛他誐多嚩日囉囉怛那阿毘詵左𤚥如前金剛合掌復安於頭即以口禮西方如來大明曰唵薩哩嚩怛他誐多布惹鉢囉嚩哩多那夜怛摩喃儞哩夜怛夜彌薩哩嚩怛他誐多嚩日囉達哩摩鉢囉嚩哩多野𤚥如前金剛合掌從頭漸下安於心間即以頂禮北方如來大明曰唵薩哩嚩怛他誐多布惹葛哩摩尼怛摩喃儞哩夜怛夜彌薩哩嚩怛他誐多嚩日囉葛哩摩酤嚕𤚥然後金剛阿闍梨令金剛弟子以緋帛覆面結薩埵金剛印誦此大明曰三摩野薩怛鑁然後以二中指持於華鬘成印即入曼拏羅誦此大明曰三摩野吽入曼拏羅已然後授此誓誡言汝今已得入一切如來曼拏羅中當觀我即從彼金剛智所生由是金剛智故汝即當得一切如來一切悉地況餘所有悉地法邪若有不見大曼拏羅者汝不應為說此三昧法若為說者違越三昧然後金剛阿闍梨自結薩埵金剛印安於金剛弟子頂安已作是言諸不應說人汝為說者以此三昧金剛摧碎汝頂次以三昧印水誦是心明加持一遍然後授與弟子令飲說此誓心大明曰嚩日囉薩埵莎焬帝󰍕紇哩捺曳三摩嚩悉體多儞哩毘󰍕怛怛剎𧹞夜夜󰍕禰突嚕夜禰𤚥那野嚩日嚕捺迦姹然以誓誡告弟子言汝從今已後想我即同金剛手尊如我所作汝亦應作汝當於我勿生輕慢無令於汝返招殃咎命終之後墮大地獄復授誓誡心曰薩哩囉怛他誐多室左提底瑟姹當嚩日囉薩都彌阿尾舍覩然後金剛阿闍梨即結薩埵金剛印說是大明曰阿焬多怛三摩踰嚩日囕嚩日囉薩埵彌帝三蜜哩多阿尾舍野覩帝捺曳嚩嚩日囉夜那末耨多囕嚩日囉尾舍惡然後開前薩埵金剛印復結忿怒拳如大乘現證三昧等法以金剛語隨其所樂應當持誦然作召入法當召入時從微妙智生以是智故即能如應覺了他心知過去未來等事得心堅固能於一切如來教中息除諸苦及得遠離一切怖畏得一切薩埵一切如來威力加持得一切悉地現前成辦得未曾有歡喜適悅妙樂出生於彼妙樂中或得成就諸三摩地或得成就諸陀羅尼或得圓滿一切意願或復得成一切如來然後即用彼印安於自心以解弟子誦是大明曰唵底瑟姹嚩日囉捺哩厨彌婆嚩賒說都彌婆嚩紇哩捺野彌提底瑟姹薩哩嚩悉亭左彌鉢囉野蹉吽訶訶訶訶呼次令弟子以所持華鬘𢱍於曼拏羅中誦是大明曰鉢囉底蹉嚩日囉呼然後華所墮處即是本尊成就次復以其華鬘繫弟子頭上誦是大明曰唵鉢囉帝屹哩恨拏埵彌𤚥薩埵摩賀末羅怛夜末馱夜底那摩賀薩怛吠那鉢囉底󰴿覩婆嚩帝尸竭囕左寫悉𠆙底然後阿闍梨為其弟子除去面帛誦是大明曰唵嚩日囉薩埵莎焬底󰍕作芻訥伽吒那怛怛鉢囉烏訥伽吒野底薩哩嚩芻嚩日囉作芻囉耨多囕呬嚩日囉播舍然令弟子於大曼拏羅中次第觀視弟子於曼拏羅中纔觀視時即得一切如來威力加持金剛薩埵安住自心即見曼拏羅中有其種種光明輪等諸神通事入一切如來妙加持性或見具德大持金剛者為現本身或見如來等從是已後所有一切義利一切意願隨欲所作皆得成就乃至得成持金剛尊及成一切如來如是大曼拏羅遍觀視已然後金剛阿闍梨以金剛加持寶瓶香水灌弟子頂誦是大明曰嚩日囉毘詵左然後阿闍梨隨以一印而為繫鬘作自標幟安雙手中如是告言汝今已受諸佛如來金剛灌頂得一切佛攝受於汝汝當善得金剛成就說是大明曰唵嚩日囉提鉢底埵阿毘詵左彌底瑟姹嚩日囉三摩野薩怛鑁次當授與弟子金剛灌名說是大明曰唵嚩日囉薩埵埵摩毘詵左彌嚩日囉那摩毘尸哥多呬嚩日囉那摩若為弟子授金剛名應加係字隨用而呼如上說入一切曼拏羅廣大儀軌復次問弟子言汝愛樂義利出生悉地智邪神通成辦悉地智邪持明成辦悉地智邪乃至一切如來最上成辦悉地智邪然後隨其所樂如應為說應先教示義利成辦悉地印智頌曰金剛影像先安立如應觀想在心中隨方觀想彼地形是處即當見伏藏金剛影像遍圖畫如應觀想在空中隨所墮處乃應觀是處即當見伏藏金剛影像住於舌智者隨應如理觀自言是處有伏藏如言隨現即真實金剛影像遍所成如應觀想於己身觀其遍入隨墮處是處即當見伏藏彼等心大明曰嚩日囉儞提囉怛那儞提達哩摩儞提迦哩摩儞提次當教示金剛神通成辦悉地印智頌曰金剛遍入所生已金剛水成金剛形如應觀想速成就即能於其水上行金剛遍入所生已隨其所宜自色形如應觀想彼相應即得自身同佛色如前遍入己身已自身即同於虛空如應觀想隨所欲即得隱身而自在金剛遍入自生性觀想自身如金剛然後騰踊而高升即能隨意虛空行彼等心大明曰嚩日囉惹羅嚩日囉嚕波嚩日囉哥舍嚩日囉摩㰠次當教示金剛持明成辦悉地印智頌曰妙月影像遍圖畫上踊空中隨意行觀想雙手持金剛金剛持明得成就妙月影像淨周遍金剛大寶如應觀隨其所欲清淨身於剎那中即騰踊升於淨月輪相中手持金剛妙蓮華觀想金剛眼清淨即得持明法成就次於淨妙月輪中羯磨金剛當觀想速持金剛妙巧業一切持明得成就彼等心大明曰嚩日囉達囉囉怛那達囉達哩摩達囉迦哩摩達囉次當教示一切如來最上成辦悉地印智頌曰巧業金剛三摩地思惟遍滿虛空界隨其所欲金剛身於剎那中即騰踊薩埵清淨三摩地觀想最上亦復然獲得自在五神通速疾大智得成就金剛薩埵眾所成猶如虛空極廣大堅固隨念速疾成自身即得持金剛諸佛影像眾所成離障寥廓等空界於一切佛等持門是中證得諸佛果彼等心大明曰嚩日囉嚩日囉戍馱戍馱薩埵薩埵沒馱沒馱如是一切悉地智成辦已復次宣說祕密總持堪忍法門先為宣說誓心明曰唵嚩日囉薩埵莎焬帝󰍕紇哩捺曳三摩嚩悉體多儞哩毘󰍕怛怛剎𧹞夜夜󰍕禰沒嚕夜禰摩那焬次說誓誡言汝今不應違越於此誓心三昧無令於汝返招殃咎勿使此身命終之後墮大地獄然後教示祕密印智頌曰金剛遍入發生已以金剛掌微細指一切等攝而齊拍山石尚能作敬愛金剛遍入法相應金剛妙縛能摧壞彼微細指和合時山石亦能遍警振即以如前遍入法彼金剛縛悉展舒而復諸指使遍開剎那能壞於百族微細遍入法相應所有諸指皆等攝以金剛縛而作解能奪一切極惡苦復次宣說祕密成就若男子若女人謂應遍入於婆儗中彼遍入已想彼諸身普遍展舒彼心大明曰嚩日囉嚩舍嚩日囉吠舍嚩日囉訶那嚩日囉訶囉授彼心已然後教示本尊四種印智復說此誓誡言諸餘未知此一印者汝當慎勿為其指示何以故是彼有情以不見大曼拏羅故輒結是印者不得成就彼即生疑返招殃咎速趣命終墮於無間大地獄中復墮惡趣復次宣說一切如來薩埵成就大印智是即一切如來現證菩提印頌曰先從心智發生已次應觀想金剛月自身即是諸佛形復當觀想金剛界由此纔獲成就間即得智壽及力年一切隨意悉能行乃至佛果不難得次說結金剛薩埵成就大印頌曰以高舉相戲擲杵作金剛慢自在勢安住身語心金剛金剛薩埵即已是由此一切能遍行一切欲主獲妙樂壽力勝色及神通金剛薩埵等無異而彼身語心金剛如其圖畫順修習具足所有標幟印即作大薩埵成就復次宣說於諸教能成及彼所成法諸成就者大事業今當次第而宣說日日先當依時分如應作自加持等諸成就法善作已然後隨欲而自在復說大印成就廣大儀軌頌曰金剛遍入發生已大印所作如儀軌其印如前法所結隨應觀想大薩埵彼智薩埵得見已即應觀想於自身結印鉤召遍入已作敬愛已得成就彼心大明曰嚩日囉薩埵惡此是金剛遍入心嚩日囉薩埵捺哩舍此是大士隨念心惹吽鑁呼此是大薩埵鉤召遍入妙縛敬愛心復次頌曰此三摩邪薩怛鑁遍入於彼後月輪觀自身即薩埵故誦三摩邪薩怛鑁由彼薩埵大印故觀想己身即彼身以金剛語妙成就即一切印皆能成若誦惹吽鑁呼明即能遍入一切佛起如善意妙相應即得廣大勝成就復次我說羯磨法金剛羯磨勝無上諸佛隨念妙悉地速疾得成正覺尊薩埵金剛妙成就獲得一切印主宰大寶金剛成就故即為一切寶主宰妙法金剛由成就即能任持諸佛法羯磨金剛印相應能辦金剛眾事業金剛薩埵法成就由結薩埵大智印金剛鉤召法相應持金剛者悉能召金剛妙愛大印智即能善愛一切佛金剛善哉法相應即得諸佛皆歡喜金剛寶印如儀軌即得諸佛授灌頂金剛妙光法相應金剛光明悉獲得持習金剛幢相應即得一切願圓滿金剛大笑法相應得與諸佛同喜笑金剛妙法理相應即能任持金剛法由金剛利法相應即得諸佛勝妙慧持習金剛輪因故即能轉彼大法輪金剛妙語若相應即得諸佛語成就金剛勝業成就故速得金剛勝事業金剛甲冑若被身得金剛身妙堅固金剛藥叉由成就金剛藥叉等無異以金剛拳妙縛成得一切印皆成就金剛嬉戲成就故即得金剛妙樂事金剛寶鬘法相應得一切佛施灌頂金剛妙歌相應故即得金剛妙歌詠金剛旋舞法相應普能供養一切佛金剛燒香法相應普施世間大適悅金剛妙華法相應能作世間敬愛事金剛燈明大印契以供養故得淨眼金剛塗香妙相應能除一切諸苦惱金剛鉤召法相應能作鉤召諸勝業以金剛索相應故普令一切遍引入金剛鎖法相應故即能堪任一切縛由金剛鈴遍警覺一切遍入令歡喜