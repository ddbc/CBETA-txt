復次金剛手菩薩摩訶薩宣說諸部如來加持成就教理謂先通說一切如來加持成就教理頌曰金剛界主勝印契妙等引心依法結心額喉及頂間安安已得佛加持力此佛所說覺智法門如來部加持成就教理薩埵金剛堅固印金剛薩埵三摩地心額喉頂安亦然安已即得加持力金剛部加持成就教理金剛降三世印契妙等引心依法結心額喉及頂間安剎那普得加持力此佛所說金剛尊法門蓮華部加持成就教理金剛蓮華堅固印觀自在尊三摩地心額喉及頂間安即得本尊加持法此佛所說觀自在法門寶部加持成就教理結大金剛寶印契金剛藏尊三摩地心額喉及頂間安即得本尊加持法此佛所說金剛藏法門如上是為諸部加持成就教理復次金剛手菩薩摩訶薩宣說諸部灌頂印成就教理謂先通說一切如來灌頂印成就教理寶金剛印二相合依法安置於額間此金剛寶所作成即得本部佛灌頂此佛所說覺智法門如來部灌頂印成就教理所有金剛界主等現前最上佛印契周遍四面四印儀隨處繫鬘作灌頂金剛部灌頂印成就教理當作金剛灌頂鬘依法相合置於額由彼寶鬘灌頂因即得金剛灌頂法蓮華部灌頂印成就教理法金剛印二相合依教當於頂上安由此諸佛灌頂因即得觀自在灌頂此佛所說觀自在法門寶部灌頂印成就教理應結金剛寶牙印依法安置於額間由此諸佛灌頂因即得供養勝灌頂如上是為諸部灌頂印成就教理復次金剛手菩薩摩訶薩宣說諸部三摩地成就教理謂先通說一切如來三摩地成就教理所有一切諸佛相謂等引心結印契依法持誦諸呪明如應速得勝悉地此佛所說覺智法門如來部三摩地成就教理彼三摩地金剛法薩埵加持理相應持誦心印諸呪明速得所作皆成就此佛所說覺智三摩地法門金剛部三摩地成就教理貪性出生彼智法我此忿怒應觀想持誦心印諸呪明速得所作皆成就此佛所說執金剛法門蓮華部三摩地成就教理慈心廣大相應行於心等處作成就觀自在尊本部中持誦悉得施成就此佛所說觀自在法門寶部三摩地成就教理所有諸欲三摩地妙等引心當觀想持誦心印諸呪明一切所向得成就此佛所說虛空藏法門如上是為諸部三摩地成就教理復次金剛手菩薩摩訶薩宣說諸部供養印成就教理謂先通說一切如來供養印成就教理如前香等諸供養妙等引心善作已然後所求成就門隨意皆得悉地法如來部供養印成就教理祕密供養四種法此說供養祕密門或己身等奉獻時隨作供養皆成就此佛所說金剛薩埵法門金剛部供養印成就教理忿怒金剛大供養此說忿怒祕密法以忿怒拳遍作時我本部法速成就此佛所說執金剛法門蓮華部供養印成就教理甚深廣大諸經中宣說祕密方便法奉獻語意供養時速得本部法成就此佛所說金剛眼法門寶部供養印成就教理傘蓋幢幡諸樂具尊重恭敬大供養得寶部中成就時或復得彼諸布施此佛所說金剛藏法門本尊加持等和合金剛薩埵獲無異四種神通勝智門金剛巧業彼成就此佛所說金剛薩埵法門如上是為諸部供養印成就教理復次金剛手菩薩摩訶薩宣說諸部神通智成就教理謂先通說一切如來神通智成就教理三摩地即身中佛自神通即善逝尊於彼善能覺了時而菩提果得成就如來部神通智成就教理所有天眼等神通妙等引心當觀想五種神通自然生得成金剛薩埵尊此佛所說金剛薩埵法門金剛部神通智成就教理忿怒智通出生已妙等引心作成就五種神通自然生即得最上成就法此佛所說執金剛法門蓮華部神通智成就教理貪法神通出生已妙等引心當觀想五種神通自然生即得清淨法成就此佛所說金剛眼法門寶部神通智成就教理供養智通出生已妙等引心當觀想五種神通自然生即得任持諸悉地此佛所說執金剛法門如上是為諸部神通智成就教理復次金剛手菩薩摩訶薩宣說諸部大菩提智成就教理謂先通說一切如來大菩提智成就教理金剛薩埵三摩地隨念本部佛聖尊此佛菩提大智門如應觀想得成就此佛所說覺智法門如來部大菩提智成就教理金剛薩埵三摩地所有大印當觀想此佛菩提大智門如應觀想得成就此佛所說大菩提薩埵法門金剛部大菩提智成就教理大忿怒王三摩地當結三昧邪勝印此佛菩提大智門如應觀想得成就此佛所說執金剛法門蓮華部大菩提智成就教理觀自在尊三摩地作羯磨印當持誦此佛菩提大智門如應觀想得成就此佛所說觀自在法門寶部大菩提智成就教理金剛藏尊三摩地羯磨印契善所作此佛菩提大智門如應觀想得成就如上是為諸部大菩提智成就教理復次金剛手菩薩摩訶薩宣說諸部隨愛樂成就教理謂先通說一切如來隨愛樂成就教理一切義利遍所作即自求佛菩提者念佛三昧法若成即得一切佛愛樂此佛所說金剛愛樂法門如來部隨愛樂成就教理隨諸境界所成已金剛薩埵作成就真實警悟法無虛速得所愛皆成就此佛所說金剛薩埵法門金剛部隨愛樂成就教理如佛教勅作大利普為調伏諸惡者清淨忿恚諸有情此即金剛隨愛樂此佛所說降三世法門蓮華部隨愛樂成就教理貪法乃為觀照慈悲心即是正法語一切無畏施有情即得諸佛隨愛樂此佛所說金剛眼法門寶部隨愛樂成就教理如應廣施灌頂法及施諸妙珍財藏彼等得佛利相應此即諸佛隨愛樂此佛所說虛空藏法門如上是為諸部隨愛樂成就教理復次金剛手菩薩摩訶薩宣說諸部敬愛成就教理謂先通說一切如來敬愛成就教理應知貪性勿厭離即清淨樂施亦然利諸有情法相應此即諸佛敬愛理此佛所說覺智法門如來部敬愛成就教理己身妙樂欲順行稱蘇囉多薩怛鑁金剛薩埵成就門真實警悟作敬愛此佛所說普賢法門金剛部敬愛成就教理佛為清淨諸有情普令有情得無畏由於佛教作護持殺諸魔惡令敬愛此佛所說降三世法門蓮華部敬愛成就教理觀察貪性本清淨譬彼蓮華正開敷此中若染若愛時如應調伏作敬愛此佛所說觀自在法門寶部敬愛成就教理為求諸佛灌頂故日日以大金剛寶安置頂間作法成即得諸佛敬愛理此佛所說虛空藏法門如上是為諸部敬愛成就教理復次金剛手菩薩摩訶薩宣說諸部破惡成就教理謂先通說一切如來破惡成就教理不見有情有所利亦非佛性可清淨身口意業所作中當得破惡法成就此佛所說如實法門如來部破惡成就教理以無所得一切成由無瞋恚忿怒生此大金剛摧擊時速得破惡法成就此佛所說金剛手法門金剛部破惡成就教理無惡可制無忿怒亦無有情可調伏以己苦法皆施他即降三世破諸惡此佛所說降三世法門蓮華部破惡成就教理法中無悲亦無慈無惡有情可清淨於己違背語言中自得破惡法成就此佛所說觀自在法門寶部破惡成就教理自本無財可能捨他財不取亦不求一切有情貧亦然自得破惡法成就此佛所說圓滿一切願法門無所有法得相應我於諸佛不和合彼為救拔利益故速疾施我勝成就此佛所說聖普賢法門如上是為諸部破惡成就教理復次金剛手菩薩摩訶薩宣說諸部加護印成就教理謂先通說一切如來加護印成就教理常不捨離諸有情我常供養於諸佛歸命諸佛常所尊最上希有此加護如來部加護印成就教理金剛薩埵勝名號一稱中間能攝受此加護為廣大門剎那常得施成就此佛所說執金剛法門金剛部加護印成就教理不以喜心誦呪明我即三界中最勝信奉降三世聖尊此與自他為加護此佛所說降三世法門蓮華部加護印成就教理所有貪清淨大慈常施一切無所畏觀自在名稱誦時最上希有此加護此佛所說法金剛法門寶部加護印成就教理晝日所作無虛過隨其力修方便行常施佛及諸有情最上希有此加護此佛所說金剛護法門如上是為諸部加護印成就教理爾時金剛手菩薩摩訶薩前白佛言世尊我向所說一切如來諸部最上成就教理願佛攝受令諸有情於一切教中證法自在速疾成就阿耨多羅三藐三菩提果爾時世尊讚金剛手菩薩摩訶薩言善哉善哉金剛手汝善宣說如上法門我今為汝加持攝受即時一切如來又復雲集咸共稱讚金剛手菩薩摩訶薩頌曰金剛薩埵善哉者金剛大寶復善哉善哉金剛妙法門善哉金剛勝羯磨能善宣說此正法無上金剛祕密乘一切如來祕密門大乘現證法中攝