復次宣說印智頌曰注意抨其壇界文依法應用金剛線若出若入分量中不應違越破三昧彼中應畫大薩埵所謂金剛手聖尊彼尊乘大青蓮華金剛吽迦囉勝相利牙外出極威猛復現忿怒喜笑眼舉金剛步善妙相具彼焰鬘大光明左足平步現威勢踏彼大自在天身右足如應畫亦然烏摩天后乳間置即說根本心明曰吽於其金剛手四面東布金剛忿怒尊皆具焰鬘大光明忿怒利牙而可畏此等四大士心明曰吽唵嚩日囉薩埵骨嚕馱吽發吒唵嚩日囉骨嚕馱葛哩沙葛哩沙吽發吒唵嚩日囉哥摩骨嚕馱囉誐野吽發吒唵嚩日囉覩瑟致骨嚕馱娑度娑度吽發吒以金剛步而漸進南布第二勝壇場彼安金剛灌頂尊及畫忿怒眾圍繞此等四大士心明曰怛囉唵嚩日囉勃哩俱胝骨嚕馱訶囉訶囉吽發吒唵嚩日囉蘇哩野摩賀入嚩羅摩羅骨嚕馱入嚩羅野吽發吒唵嚩日囉骨嚕馱計覩禰呬吽發吒唵嚩日囉吒賀娑骨嚕馱郝郝郝郝吽發吒以金剛步而漸進西布第三勝壇場彼中應畫金剛軍忿怒大士眾圍繞此等四大士心明曰紇哩唵嚩日囉達哩摩骨嚕馱尾那設野尾輸馱野吽發吒唵嚩日囉的剎拏骨嚕駄親那吽發吒唵嚩日囉呬覩骨嚕馱鉢囉尾舍鉢囉吠舍野曼拏覽薩哩嚩吽發吒唵嚩日囉骨嚕馱婆沙嚩捺嚩捺吽發吒以金剛步而漸進北布第四勝壇場中畫金剛遍入尊金剛忿怒眾圍繞此等四大士心明曰惡唵嚩日囉葛哩摩唵嚩日囉葛嚩左骨嚕馱犖叉犖叉吽發吒唵嚩日囉藥叉骨嚕馱珂那珂那吽發吒㰠嚩日囉骨嚕馱母瑟致娑達野三摩野吽發吒復次於其壇四隅如其所說依次第同彼金剛界法用祕密供養應遍畫此等四大士心明曰唵嚩日囉邏細囉誐野吽發吒唵嚩日囉摩梨阿毘詵左吽發吒唵嚩日囉詣帝誐那野吽發吒唵嚩日囉涅哩底嚩尸酤嚕吽發吒以金剛步而漸出如應布外勝壇場於其外壇四隅中應安四供養賢聖此等心明曰唵嚩日囉度波布惹颯頗囉拏三摩曳吽發吒唵嚩日囉補澁波布惹颯頗囉拏三摩曳吽發吒唵嚩日囉路哥布惹颯頗囉拏三摩曳吽發吒唵嚩日囉巘馱布惹颯頗囉拏三摩曳吽發吒金剛鉤等四明王依法安布四門中如應施設外壇場外金剛部應如教此等心明曰唵嚩日覽酤舍摩賀骨嚕駄葛哩沙野薩哩嚩三摩煬吽𠺁唵嚩日囉播舍摩賀骨嚕駄鉢囉吠舍薩哩嚩三摩煬吽吽唵嚩日囉颯普吒摩賀骨嚕馱滿馱滿駄薩哩嚩三摩煬吽鑁唵嚩日囉吠舍摩賀骨嚕駄吠舍野薩哩嚩三摩煬吽惡復次宣說降三世大曼拏羅入等儀軌廣大法用所謂先當金剛阿闍梨自結金剛忿怒帝哩帝哩印入曼拏羅如是入已即當啟白一切如來言世尊如來我作忿怒敬愛法應調伏者我為調伏應攝受者我當攝受唯願世尊授我教勅我當云何如應所行作是言已即以所結金剛忿怒帝哩帝哩印如教所說安於自心廣作金剛鉤等事業作已復結眾三昧印然後即得一切如來威神建立次作四種祕密供養作已復獻香等供養復次宣說引金剛弟子入曼拏羅儀軌謂金剛阿闍梨以自所結金剛忿怒帝哩帝哩印令弟子結授是大明曰唵屹哩恨拏嚩日囉三摩野吽鑁然後絡以青繒青帛纏頂青帛覆面引入曼拏羅授是大明曰唵嚩日囉三摩煬鉢囉尾舍彌入已然後為結金剛遍入三昧印授是遍入出生大明曰唵嚩日囉吠舍惡作是遍入法已由此遍入故即得一切如來所共加持於瞬息間而能了知過去未來現在等事不為魔惡所制復得隱身他不能見如是降三世法得相應故悉能隨應調伏攝受一切有情所有金剛手菩薩摩訶薩一切事業皆悉能作復能常作諸成就事然後授彼誓心大明次當為其去面帛已乃令觀視一切大曼拏羅而彼弟子纔見曼拏羅時即能滅除一切罪垢善能降伏普盡三世此降三世法相應故所有大自在天等一切天眾悉能鉤召及作警悟禁縛敬愛調伏等事得一切如來神力加持金剛手菩薩摩訶薩常時營衛復得金剛手施成就法然以金剛灌頂法為授灌頂即以金剛劍授彼手中復授是大明曰唵嚩日囉播尼嚩日囉葛哩摩葛嚕婆嚩然後乃名已授金剛灌頂者復授是大明曰唵嚩日囉骨嚕駄埵摩毘詵左彌那摩毘尸哥呬嚩日囉那摩謂所有名隨諸所作悉與呬聲相應和合然後為說大智出生頌曰金剛影像應遍畫具大焰光安於心金剛忿怒法相應一切世間能警悟金剛寶相置於額如應遍畫亦復然金剛忿怒法相應一切有情皆敬愛金剛蓮華安於喉具有熾焰大光明金剛忿怒法相應一切有情悉調伏巧業金剛杵安頂具有熾焰大光明金剛忿怒法相應一切世間能衛護復次宣說智印心明曰吽薩埵嚩日囉骨嚕馱吠舍惡呼囉怛那嚩日囉骨嚕唐怛囉吽達哩摩嚩日囉骨嚕馱發吒㰠葛哩摩嚩日囉骨嚕馱犖叉復次宣說鉤召天等印智彼金剛鉤應遍畫想吽字現手心中諸指動搖忿怒心鉤召諸天此最勝彼金剛鉤應遍畫如應以自足心履從出生門過亦然決定鉤召諸天眾彼金剛鉤應遍畫從出生門而等起動搖諸指普能鉤烏摩后等母天眾彼金剛鉤應遍畫諸流注門履亦然彼中作用依法儀如應鉤召此最勝此等大明曰唵嚩日囉骨嚕駄誐囉葛哩沙野吽發吒唵嚩日囉訖囉𤚥酤舍骨嚕馱葛哩沙野吽發吒唵嚩日囉骨嚕馱難拏誐囉葛哩沙野吽發吒唵嚩日囉骨嚕馱娑那誐蹉葛哩沙野彌帝嚩日囉三摩野摩耨三摩囉吽發吒復次教授四種印智作金剛步平穩勢金剛警悟法相應一稱吽字剎那間一切世間能警悟金剛語言為正語與四吽字悉和合諸佛世尊想於心決定一切尚能召金剛忿怒和合故金剛忿怒最勝觀金剛吽字法相應世間諸惡皆能破意為甲冑身能護是中若自若他人彼大甲冑法相應一切世間能衛護此等大明曰唵嚩日囉骨嚕馱哥野吠舍吽惡唵嚩日囉尾禰踰怛摩摩賀骨嚕馱那野呼婆誐鑁嚩日囉吽發吒唵嚩日囉骨嚕馱捺哩瑟致訶那捺訶鉢左尾那舍野吽哥梨拏播多野嚩日囉三摩野吽發吒唵摩努捺哩茶嚩日囉葛嚩左骨嚕駄犖叉吽發吒復次教授普印一切有情印智金剛忿怒法和合如應所應身相合稱誦金剛吽字時決定一切皆能印凡諸言論大語言一稱吒枳吽發吒從是發現忿怒光以金剛杵現前破以金剛視普遍觀金剛忿怒等持故隨應所破惡有情彼彼即當壞其命意中所欲破諸惡住金剛心而諦觀一切應稱吽字明以自智印現前印隨諸有情欲調伏發意是即為所印現前印印現前事一切事業能成就此等大明曰吒計惡吒計𠺁吒計吽吒計㰠此一一印與四種羯磨四種印明而悉相應復次教授祕密忿怒印智一切身分皆相合吽字相應依法用蓮華金剛杵相合所欲破者壞其命脣齒相合依法用吽字相應法中攝蓮華金剛杵相合如應所應皆相向若依吽字相應法彼獲樂受現滋澤蓮華金剛杵相合即得苦樂二平等若依吽字相應法一切身分相逼附蓮華金剛杵合時彼諸身分亦相合此等心明曰吽惡吽𠺁吽呼吽㰠復次教授降三世大曼拏羅三昧真實大印智金剛界法相應故念佛三昧得成就若為有情利益故如應決定得成佛大自在天烏摩后隨應依法畫於地如其所畫順修習彼得薩埵印成就如是密印結中間即能降伏於三世速得成就最上明與降三世相無異熾盛曼拏羅中間如應圖畫順修習以彼身語心金剛當結薩埵諸印契我今說彼羯磨法金剛羯磨為最上念佛三昧成就故如應速疾得成佛若結降三世大印即成降三世聖尊金剛壽命遍所行降三世相等無異金剛灌頂最上王世間一切法自在羯磨金剛大忿怒善作金剛眾事業薩埵忿怒大堅固勝鉤忿怒能普召大愛忿怒妙愛生善哉忿怒施歡喜顰眉善調伏一切日輪忿怒妙光明寶幢忿怒奪非利大笑忿怒破諸惡妙法忿怒壞非法金剛利劍斷一切正因忿怒摧苦輪密語忿怒破非語羯磨忿怒善作業金剛作護能衛護利牙忿怒吞伏冤智拳忿怒施成就復次宣說金剛三昧印成結儀軌二羽金剛所出生此說名為勝三昧我今如應說結儀而忿怒結為最上二臂相合如金剛小指如鉤二相結二頭指如期剋相此名降三世大印即以頭指面不著而復微屈如寶形復竪中指如蓮華中指頭指期剋相復二頭指如金剛即屈二指如鉤相不改前印復相並即彼當作彈指相顰眉尊印拳相並頭指日輪住於心次復舒臂頂上安頭指向口如笑相又復頭指甲相著右拳如應執劍勢竪起中指如輪相二拳向口金剛語頭指中指如金剛復以頭指纏於頸又二頭指如大牙二金剛拳後相並金剛嬉戲等相合彼如是印吽字攝彼諸法印亦皆然復於吽字相應攝復次宣說金剛三昧印吽字所謂智金剛怛囉字即金剛藏紇哩字為金剛軍惡字金剛眾羯磨復次法印次第如是所謂吽呼怛覽當呬呬禰郝狄俱提吽誐囕訖哩鑁涅哩惡此等法印即是金剛忿怒聖眾善作成就復次宣說金剛三昧諸羯磨印二羽應結忿怒拳金剛高舉等相應所有羯磨印次第如大金剛部中說如應所應諸印相及彼左右羯磨眾處處依法而安置彼彼諸印皆和合此所謂一切印廣大儀軌