爾時具德金剛手菩薩摩訶薩復入一切如來無上供養廣大儀軌舒遍羯磨三昧金剛加持三摩地說此最上自心明曰唵薩哩嚩怛他誐多嚩日囉馱埵耨多囉布惹颯頗囉拏葛哩摩三摩曳吽爾時世尊阿閦如來入一切如來金剛薩埵無上供養廣大儀軌舒遍羯磨三昧金剛加持三摩地說此最上自心明曰唵薩哩嚩怛他誐多嚩日囉薩埵耨多囉布惹颯頗囉拏葛哩摩三摩曳吽爾時世尊寶生如來入一切如來金剛寶無上供養廣大儀軌舒遍羯磨三昧金剛加持三摩地說此最上自心明曰唵薩哩嚩怛他誐多嚩日囉囉怛那耨多囉布惹葛哩摩颯頗囉拏三摩曳吽爾時世尊無量壽如來入一切如來金剛法無上供養廣大儀軌舒遍羯磨三昧金剛加持三摩地說此最上自心明曰唵薩哩嚩怛他誐多嚩日囉達哩摩耨多囉布惹颯頗囉拏葛哩摩三摩曳吽爾時世尊不空成就如來入一切如來金剛羯磨無上供養廣大儀軌舒遍羯磨三昧金剛加持三摩地說此最上自心明曰唵薩哩嚩怛他誐多嚩日囉葛哩摩耨多囉布惹颯頗囉拏葛哩摩三摩曳吽爾時世尊大毘盧遮那如來復入一切如來供養廣大儀軌普盡法界舒遍羯磨三昧金剛三摩地於是三摩地中從一切如來心出現具德金剛手菩薩摩訶薩普盡法界舒遍一切虛空界互相涉入故即成一切眾妙供養莊嚴廣大儀軌流遍雲海一切賢聖是諸賢聖從一切世界流遍雲海悉集一切如來大會曼拏羅中從一切如來無上大菩提心出生一切如來部隨愛樂智成辦普賢最上勝行詣大菩提場降伏諸魔軍以一切如來平等性現成正覺一切如來大曼拏羅所生普遍三界最勝轉正法輪於普盡無餘諸有情界廣作一切利益等事示現諸佛神通游戲時彼供養雲海一切賢聖依一切如來儀軌所說各結本印作供養已於金剛界大曼拏羅相應月輪中依止而住說此頌曰大哉諸佛我供養我作轉諸供養者由諸佛性廣大故即一切佛施成就爾時具德金剛手菩薩摩訶薩復說一切如來供養等羯磨廣大儀軌金剛羯磨曼拏羅大明曰唵薩哩嚩怛他誐多薩哩嚩怛摩儞哩也怛那布惹颯頗囉拏葛哩摩嚩日哩阿此即一切如來極妙樂唵薩哩嚩怛他誐多薩哩嚩怛摩儞哩也怛那葛哩沙拏布惹颯頗囉拏葛哩摩屹哩𠺁此即一切如來鉤召唵薩哩嚩怛他誐多薩哩嚩怛摩儞哩也怛那耨囉誐拏布惹颯頗囉拏葛哩摩嚩尼吽呼此即一切如來隨愛樂唵薩哩嚩怛他誐多薩哩嚩怛摩儞哩也怛那娑度葛囉布惹颯頗囉拏葛哩摩覩瑟致惡此即一切如來遍歡喜是等名為一切如來大供養復次大明曰唵那莫薩哩嚩怛他誐多葛野毘尸葛囉怛泥毘踰嚩日囉摩尼唵此即大主宰唵那莫薩哩嚩怛他誐底蘇哩曳毘踰嚩日囉帝𡁠儞入嚩囉呬此即大光明唵那莫薩哩嚩怛他誐多阿賒波哩布囉拏進多摩尼特嚩惹屹哩毘踰嚩日囉特嚩惹屹哩怛囕此即大寶雨唵那莫薩哩嚩怛他誐多摩賀必哩底鉢囉謨󰍕葛哩毘踰嚩日囉賀細郝此即大喜悅是等名為一切如來灌頂供養復次大明曰唵薩哩嚩怛他誐多嚩日囉達哩摩多三摩提毘窣覩奴彌摩賀達哩摩屹哩紇哩此即大智歌唵薩哩嚩怛他誐多鉢囉倪也播囉彌多儞哩賀賴窣覩奴彌摩賀瞿沙耨詣談此即大音聲唵薩哩嚩怛他誐多作訖囉叉囉波哩嚩哩多薩哩嚩蘇怛囕多那拽窣覩奴彌薩哩嚩曼拏梨吽此即遍入一切曼拏羅唵薩哩嚩怛他誐多散馱婺沙沒馱僧倪底毘哩誐焰窣覩奴彌嚩日囉嚩際鑁此即密句行是等名為一切如來法供養復次大明曰唵薩哩嚩怛他誐多度波彌伽颯頗囉拏布惹葛哩彌葛囉葛囉此即大勇猛唵薩哩嚩怛他誐多補瑟波鉢囉薩囉拏颯頗囉拏布惹葛哩彌吉哩吉哩此即大覺分唵薩哩嚩怛他誐多阿路葛入嚩羅颯頗囉拏布惹葛哩彌婆囉婆囉此即大明照唵薩哩嚩怛他誐多巘馱三母捺囉颯頗囉拏布惹葛哩彌酤嚕酤嚕此即大塗香是等名為一切如來羯磨供養復次宣說金剛事業曼拏羅謂轉普盡無餘一切如來諸供養事我今次第當演說最上羯磨曼拏羅其相猶如金剛界金剛事業故此說大曼拏羅法相應依彼安布佛影像金剛薩埵等相應彼賢聖印依法畫次說金剛事業曼拏羅入等儀則謂依金剛界大曼拏羅法用隨應當入如是入已謂弟子言此一切如來供養三昧汝日日中常應供養十六大士然當隨力作諸事業如是言已乃為弟子除去面帛即令觀視曼拏羅中授與羯磨本部標幟尚得一切如來為作供養況復餘邪復次教授大菩提心成辦供養印智堅固菩提心出生我此觀想於諸佛我以嬉戲供養故即得諸佛勝妙樂堅固菩提心出生我此觀想於諸佛我以寶鬘供養故普供養已得灌頂堅固菩提心出生我此觀想於諸佛歌音妙樂供養故由普供養得妙愛堅固菩提心出生我此觀想於諸佛我以旋舞供養故尚得諸佛為供養即說如是等大明曰沒馱怛摩㰠沒馱摩毘詵左彌沒馱窣覩底葛嚕彌沒馱布惹葛嚕彌復次教授一切佛供養印智最上身語心金剛應作頂禮相應相以此供養一切佛定得一切常信禮彼一切佛大福聚從身語心金剛生我以隨喜供養故由是即得速成佛彼身語心金剛體奉獻如是微妙身諸佛一切供養中以此供養而供養所有一切勝善行從身語心金剛生以此迴向供養故得與諸佛等無異即說如是等大明曰鉢囉拏摩彌阿耨謨儞沒馱布惹沒哩拏摩復次教授法供養印智諸法自性悉明亮自性本來皆清淨以如是法供養故即得諸佛勝妙樂相門施設言說已即一切法皆合集謂由如是法印門而能斷除一切苦如是諸法遍一切因中此法即如來以正法輪供養故供養得成持法者於一切法自性中所說諸法如響應即以此法供養故而能速獲正覺音即說如是等大明曰薩哩嚩戍馱三滿多跋捺囉達哩摩作訖囉儞瑟鉢囉半左復次教授三摩地印智彼身語心金剛中自身猶如微塵量悉想金剛影像相而能速得金剛身彼身語心金剛中自身猶如微塵量觀想即遍一切佛而能速得妙法身彼身語心金剛中自身猶如微塵量觀想金剛薩埵身金剛薩埵得無異彼身語心金剛中自身猶如微塵量觀想即佛影像相速得成佛真實體即說如是等大明曰嚩日囉葛野達哩摩葛野薩埵葛野沒馱葛野復次教授祕密印智彼一切身悉和合自然妙樂成供養以此奉獻速能獲金剛薩埵等無異真實妙愛相應故隨應所向樂觸生以此奉獻於諸佛得金剛寶等無異堅固喜樂常相續隨觸隨應勝樂生以此奉獻於諸佛得金剛法等無異金剛蓮華杵相合相應妙樂遍一切以此奉獻作供養得金剛業等無異即說如是等大明曰囉底嚩日囉囉誐嚩日囉必哩底嚩日囉葛摩嚩日囉復次教授一切如來供養羯磨大印智所謂心兩脇及背兩乳兩肩喉與額兩耳頭頂至腰間如是十六處依法復次教授一切如來供養羯磨三昧邪印智所謂堅結金剛縛是即大印相應法心等諸處如本儀安布供養於諸佛復次教授一切如來供養羯磨法印智所謂唵屹哩野藥娑帝哩囕㰠諾亢商吽呬舍拏室桑次說羯磨印所謂依法如其次第應以二羽作羯磨拳隨成諸印爾時世尊大毘盧遮那如來以一切如來加持力故宣說一切如來部所生一切如來族大儀軌廣大法用攝一切成就事一切如來印大明曰唵薩哩嚩怛他誐多母瑟致鑁爾時世尊阿閦如來以一切如來加持力故宣說一切如來部所生一切如來族大儀軌廣大法用攝一切成就事一切如來印大明曰唵嚩日囉薩埵母瑟致阿爾時世尊寶生如來以一切如來加持力故宣說一切如來部所生一切如來族大儀軌廣大法用攝一切成就事一切如來印大明曰唵嚩日囉囉怛那母瑟致怛囕爾時世尊無量壽如來以一切如來加持力故宣說一切如來部所生一切如來族大儀軌廣大法用攝一切成就事一切如來印大明曰唵嚩日囉達哩摩母瑟致亢爾時世尊不空成就如來以一切如來加持力故宣說一切如來部所生一切如來族大儀軌廣大法用攝一切成就事一切如來印大明曰唵嚩日囉葛哩摩母瑟致㰠爾時具德金剛手菩薩摩訶薩以自加持及世尊毘盧遮那如來加持力故宣說一切如來部所生一切如來族大儀軌廣大法用攝一切成就事金剛悉地四印曼拏羅我今次第當演說最上四印曼拏羅其相猶如金剛界金剛悉地故此說如大曼拏羅法用智者隨應當抨線依法安佛影像等及畫四印曼拏羅當於淨妙月輪中金剛印等依法畫次說金剛成就四印曼拏羅中鉤召等儀軌謂當隨應依法作已入曼拏羅誡弟子言汝慎勿以此祕密法門輒為他人開示教授何以故謂有有情具諸惡見復造罪業無善方便不能了知眾妙事業以下劣精進故於一切如來部曼拏羅中雖復作已返起思念怖不能入彼等於是金剛成就曼拏羅一切如來印契曼拏羅一切如來部三昧真實曼拏羅中不能廣為普盡無餘諸有情界作彼救度利益安樂乃至一切如來金剛最上成就建立事相悉不能作是故汝今勿得於此一切如來部三昧印契諸祕密中不生淨信斯為破壞夭喪其命無令當墮三惡道中如是言已即為弟子除去面帛乃令觀視曼拏羅中然後為說一切如來部印契三昧所有所有結諸印隨應隨應大主宰依法持誦於心明觀想自身亦如教若於如是智相應即得大士勝成就一切印於一切處如金剛手之所說復次為說一切印祕密法斂攝調伏自諸根次應執持金剛拳是印若有隨觸者剎那得彼生妙愛復次為說一切印法性微妙金剛所用法是中應結於智印如是儀軌若相應此即智印妙愛法復次為說一切印羯磨法若歌若舞若飲食諸所行等諸樂法以此獻佛及聖賢即羯磨印妙愛理復次教授一切曼拏羅成就祕密印智先當安固於自身居座凝然而寂住狀同塔廟不傾搖觀想成自金剛界次結堅固金剛縛二手中指竪如牙小指頭指面皆仰三昧中勝三昧印微妙金剛勝法用是中觀想妙等引微妙金剛曼拏羅即三摩地自在理二羽應結金剛印執持金剛二堅固小指頭指皆結縛即金剛身勝壇印然後如金剛薩埵等所結四大印依金剛界大曼拏羅中廣大法用所有阿閦如來曼拏羅等一切曼拏羅四印法用並如金剛成就四印曼拏羅畫各各應用本部印契即得一切所作成就若畫諸㡧像先於㡧面畫如虛空色然於諸處依法而畫如教安布彼曼拏羅即得一切所作成就從是已後隨所樂欲或入大曼拏羅作成就事或於一日中起首修習或復四日或十六日隨應所作設有造五無間罪隨其所欲一切愛樂飲食受用所行所作受諸快樂者若求成就於一年中尚能獲得最勝成就此即具德金剛手菩薩所說爾時世尊大毘盧遮那如來復入一切如來最上成就三昧金剛三摩地於是三摩地中以一切如來心從自心出說是一切如來大乘現證三昧大明曰嚩日囉薩埵爾時具德金剛手菩薩摩訶薩廣為救度利樂普盡無餘諸有情界乃至令得一切如來無上成就故說此大乘現證三昧曼拏羅我今次第當演說最上薩埵曼拏羅其相猶如金剛界金剛薩埵故此說依大曼拏羅法用如次抨外曼拏羅應於淨妙月輪中安布金剛薩埵相然後如教所說此中鉤召入等儀軌皆從一切如來智所出生依法作已誡弟子言若有不見三昧不能了知此諸祕密法者不應為說若為說者極為破壞夭喪其命無令當墮諸惡趣中復次教授金剛薩埵最上悉地成就智印安處滿月曼拏羅皆於大印中所攝金剛薩埵即自身如應觀想速成就復次教授一切曼拏羅祕密三昧印智應知三界中無別見貪可離斯為罪是故染淨性真常此中知者無餘事如是大明曰摩賀三摩野喝那發吒然後乃為授誓心明及一切如來部曼拏羅廣大儀軌三昧禁戒復次教授金剛薩埵四大印等如是成就法如是㡧像等一切聖像隨意所樂依法而作即得一切所求成就如是皆依金剛界大曼拏羅廣大儀軌爾時一切如來又復雲集稱讚具德一切如來增上主宰大菩提心金剛界金剛手菩薩摩訶薩言善哉善哉即說如是金剛歡喜大明曰唵復次頌曰善哉金剛大勇猛金剛大寶復善哉金剛妙法善難思善哉金剛眾羯磨善能宣說此正法無上廣大金剛乘如來所有祕密門大乘現證法中攝若聞金剛薩埵名尚得一切勝成就若以淨心作法時即得諸佛勝妙樂所有相應金剛法即諸欲樂中妙樂求成就者於現生得樂無盡而無滅