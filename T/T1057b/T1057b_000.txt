爾時觀世音菩薩摩訶薩白佛言世尊是我前身不可思議福德因緣今蒙世尊與我授記欲令利益一切眾生起大悲心能斷一切繫縛能滅一切怖畏一切眾生蒙此威神悉離苦因獲安樂果若有善男子善女人於我滅後五百歲中能於日夜六時依法受持此陀羅尼神呪法門者一切業障悉皆消滅一切陀羅尼法悉皆成就今我念報世尊恩德隨在何等乃至村城國邑聚落或在山野林間我常隨逐擁護是人不令一切神鬼之所嬈害爾時觀世音菩薩又白佛言世尊後五百歲中眾生垢重薄福者多不能專念設有受者或被鬼神之所侵害今我以佛威神之力廣為饒益一切眾生安樂天人阿脩羅等為說陀羅尼法我於過去無量劫中已曾親近供養如是陀羅尼法乃至過去未來現在諸佛皆因此陀羅尼法門得成阿耨多羅三藐三菩提若有善男子善女人等專念受持此陀羅尼法門者此人現世口說流利無所質礙慧辯通達於一切天人大眾中最為第一聞者歡喜悉皆稽首在所生處常得見佛法僧有所言說人皆信受當知此是諸佛威神之力非我自力爾時世尊讚歎觀世音菩薩言善哉善哉汝能如是利益安樂天人阿脩羅等及淨業道我今以智印印之令汝永不退轉爾時觀世音菩薩又白佛言世尊我念過去無量劫中持此陀羅尼法門在布怛羅山中乃逢魔王領諸魔眾惱亂我法令使呪句不成爾時我以此陀羅尼法降伏是魔悉皆退散當知此陀羅尼力不可思議爾時觀世音菩薩慈悲故利益故安樂天人故即說姥陀羅尼法根本大身呪那麼薩囉婆若耶娜謨喝囉怛那多羅夜也娜謨阿弭陀婆耶怛他揭多耶阿囉訶羝三藐三菩陀耶娜謨阿唎耶跋路枳帝濕嚩囉耶菩提薩埵耶摩訶薩埵耶摩訶迦嚕尼迦耶娜謨摩訶薩他摩波羅鉢多耶菩提薩埵耶摩訶薩埵耶摩訶迦嚕尼迦耶娜謨毘補羅毘麼那素鉢喇底瑟恥多僧棄耶素唎耶舍多娑訶薩囉阿羝唎迦鉢囉婆阿嚩婆悉多慕㗚怛曳摩訶末尼摩矩吒軍荼囉陀㗚泥薄伽伐底鉢頭摩波拏曳薩囉婆路迦阿跛耶奢麼那耶毘毘陀毒佉三摩鞞舍吠瑟吒薩婆薩埵跛哩慕者那耶怛姪他唵勃部皤摩訶路迦羯囉𧹞那哆麼悉底弭囉鉢吒囉毘那舍娜迦囉耶囉伽墜沙摩訶慕訶闍羅奢摩迦奢婆迦囉訖叉迦薩婆波耶突唎揭底鉢囉舍麼迦那揭囉耶薩婆怛他揭哆三摩嚩駄那羯囉醯醯摩訶菩提薩埵嚩囉駄鉢頭摩路迦三步陀摩訶迦嚧尼迦折吒麼矩吒楞訖㗚哆舍唎蘭摩尼羯那迦囉闍哆跋折囉吠住𠻗耶楞訖㗚多舍利囉阿弭哆婆視那迦摩囉楞訖㗚哆鉢囉皤囉那囉哩者那摩訶社那娜囉那唎舍哆娑訶薩囉阿毘囉使哆迦耶摩訶菩提薩埵毘馱摩毘馱摩毘那舍耶毘那舍耶摩訶演覩魯訖隷奢迦皤吒皤畔哆僧娑囉迦波羅迦囉摩他那布嚧沙鉢頭摩布嚕沙那伽布嚕沙婆伽囉毘囉毘羅闍耶素誕多素誕跢鉢哩筏哩多馱摩馱摩些摩些摩度嚧度嚧鉢囉奢薩耶鉢羅奢薩耶祁囄祁囄毘囄毘囄只囄只囄姥嚧姥嚧姥庾姥庾悶遮悶遮度那度那毘度那毘度那度嚕度嚕伽耶伽耶伽馱耶伽馱耶喝娑喝娑鉢囉訶娑鉢囉訶娑毘毘馱羯隷奢嚩薩那麼麼寫荷囉荷囉僧荷囉僧荷囉覩嚕徵覩嚕徵摩訶曼荼羅迦囉拏舍哆鉢囉細迦皤婆娑毘娑那舍麼迦摩訶菩提薩埵皤囉馱莎訶此陀羅尼名薄伽梵蓮華手嚴飾寶仗世尊於大金剛歡喜殿說為尊勝菩薩及無量天龍緊那羅之所讚歎為摧壞廣大業障山故若有得聞者若讀若誦若得覩視者此人所有一切煩惱業障悉得消滅若有人於晨朝時生尊重心誦此陀羅尼者常為觀世音菩薩恒常隨逐擁護是人所思念事皆得成就若有求願使得成就者當獨坐靜處心念觀世音菩薩更勿餘緣誦此陀羅尼七遍無願不果又得一切眾生之所愛樂不墮一切惡趣之中若坐若行若住常念佛如對目前者是人於無量百千俱胝生所有積集諸惡罪業皆得消滅是人當得具足千轉輪王之福生生常得與觀世音菩薩同時出生生貴姓家若以一掬香華散於觀世音菩薩前誦此陀羅尼七遍者得大千功德大悲法性彼人於世間得大力成就若至心看菩薩面誦此陀羅尼者即得見觀世音菩薩微笑相見已即得離垢地能照耀世間即於此生當得見佛臨命終時如入禪定生生之處得宿命智所有罪障皆悉消滅若欲受持此陀羅尼者當於白月十五日受持八戒齋著白淨衣於有舍利塔前及有舍利處諸佛前並得用白檀作壇以種種華散彼壇內佛前燒香然燈於佛所生恭敬心觀世音菩薩而來入是壇內當誦此陀羅尼一百八遍是人所有一切罪障五逆重罪悉皆消滅身口意業皆得清淨得佛三昧力灌頂力波羅蜜地力殊勝智力悉皆成就若須雨時當視天誦此陀羅尼甘雨應時即下若視地誦此陀羅尼者能令百穀皆得成熟若於枯池河泉邊誦此陀羅尼者即得水還盈滿若一切病患當誦此陀羅尼以手摩之即得除差於失念者邊誦此陀羅尼還得正念若於飢渴人邊當視其面誦此陀羅尼所有飢渴悉皆消滅若欲結界當入池水中寫此陀羅尼繫著幢上一百由旬內無諸衰患即成就結界擁護成就先起立端身並脚齊立右脚微曲少許先以左手舒下以中指無名指並屈著掌中小指食指以大母指散舒仰掌向上次以右手亦然屈肘與髆齊掌向前此是總攝身印若欲降伏魔怨及諸外道邪見稠林令入正道者當作此印誦陀羅尼二十一遍必如所願呪曰那謨曷囉怛囉夜耶那謨阿唎耶婆路咭帝攝伐囉耶菩提薩埵跛耶摩訶薩埵跛耶摩訶迦嚕尼迦耶怛姪他阿跋陀阿跋陀跋唎跋帝堙醯夷醯莎訶準前身印上合掌當心以五指相叉左壓右以二頭指直竪頭相拄以大母指附頭指壓第一文上掌少開此印名總持陀羅尼法若人作此印者誦呪二十一遍能滅無量劫生死業障當來往生十方淨土往昔釋迦牟尼佛臨欲成道為魔王所惱作此總持陀羅尼印獲得禪定呪曰哆姪他薩婆陀羅尼曼荼羅耶堙醯夷醯鉢羅麼輸馱薩跢跛耶莎訶先偏袒右肩右膝著地合掌頂上屈二頭指以頭相拄二大指附頭指第二文上此法印名解脫禪定印過去諸佛同修此法得禪定解脫同前呪起立並足先以二中指無名指小指各以甲背相著其二頭指竪頭相拄其二大母指側搏附頭指第二文上側腕開五寸許置於眉間此名千眼印作此印呪法門者即得觀見百千萬億世界諸佛剎淨妙國土一一佛國各得百萬四千菩薩與行者為同伴侶若未經三曼荼羅者必不得見此印法門通作此法印親驗菩薩授法與智通凡有所願悉皆滿足呪曰唵薩婆斫芻伽囉耶陀羅尼因地唎耶莎訶起立並足先仰右手掌五指各相附後以左手掌仰壓右掌上當心著此名總攝千臂印此印能伏三千大千世界魔怨呪曰怛姪他婆盧枳帝攝伐囉耶薩婆咄瑟吒烏訶耶彌莎訶起立以脚跟相拄先以左手竪五指相搏屈肘向前托次以右手亦然屈肘向內托此名通達三昧印此印能令通達一切三昧智印莊嚴八萬四千法門皆因此法得阿耨多羅三藐三菩提用前大身呪起立並足先以左手無名指捻大母指甲上次以右手亦如是作二小指及中指直竪頭相拄合腕以頭指來去呪曰唵薩婆提婆那伽阿那唎莎訶準前印上開腕以手側相拄仰掌以頭指來去呪曰唵魔訶梵摩耶堙醯夷醯莎訶此印呪法能攝無量無數陀羅尼印法門悉皆來集若日月蝕時呪酥二十一遍以印印酥食者令人聰明日誦萬偈此印法門日藏如來授與觀世音菩薩起立合掌當心以二大母指雙屈入掌中餘四指直竪合掌當心誦前大身呪二十一遍決定得入諸天宮殿遊歷十方諸佛國土百千珍寶隨心皆得供養諸佛菩薩金剛一切聖眾若有人能作此法門者晨朝早起清淨澡漱作此印法面見十方恒河沙國土諸佛滅除無量劫來生死惡業重罪是故讚歎如是功德準前印屈二頭指壓二大母指甲上其頭指甲背相著用前身呪若人隨所求願皆悉滿足必定不退菩提之道準前印直竪散頭持大母指開掌此印我在因地時恒河沙諸佛授我此法令我得證菩提之道誦前大身呪準前印合掌當心頭指來去呪曰唵薩婆勃陀三摩耶堙醯夷醯鉢囉摩輸陀薩埵莎訶千眼千臂觀世音菩薩十肘曼荼羅法門凡作一切曼荼羅法門時謹按梵本云此國土無有作曼荼羅地如彼天竺皆取上勝福德之地以為壇場婆羅門國別有擇地方法不能廣說且論漢地第一山居閑靜之處在山頂上有形勢處掘地去其石礫及瓦器惡物然始平治以瞿摩夷和香塗地縱廣一丈六尺起基十二指乃至十六指一肘以為勝上第一取白栴檀香於其石上磨取末塗曼荼羅上以五色粉謨界其壇安四門東門安提頭賴吒天王南方門安毘樓勒叉天王西門安毘樓博叉天王北門安毘沙門天王次安天王左右及眷屬各居本位其曼荼羅中心安千眼千臂觀世音菩薩像像前置案案上置呪法燒種種香安種種飲食散種種華以為供養唯除雜物葷辛酒肉自外日別造香鮮者華香果子於像前著三白食乳酪酥蜜燒檀香沈香蘇合龍腦等香每日三時洗浴受三律儀至心誦呪供養千眼觀世音菩薩晨朝午時日暮供養日別不闕如是乃至三七日盡意供養其呪師面向東方誦呪作前第一第二第三乃至十二請佛三昧印作前印一遍各誦呪七遍乃至第十二印畢當自發不退堅固意但作法呼召一切皆來令發菩提決定心端坐想一切呪神在其眼前一無障難不得異境誦前大身呪滿一千八十遍爾時觀世音菩薩現阿難身相貌來間行者所須何法求何願耶行者白言為求無上菩提陀羅尼法又願一切法壇皆悉成就一切鬼神悉皆順伏得如願已但自知之不得向人傳說又法若欲得求一切願者當作四肘水曼荼羅法燒沈水香誦前身呪一百八遍作前第十乞願印即得一切如願滿足稱心又法若欲得一切歡喜者作前第九歡喜摩尼隨意明珠印誦身呪呪烏麻二十一遍火中燒之即得如意獲得歡喜如意稱心又法若欲令曷囉闍歡喜者當取曷囉闍園內樹枝呪二十一遍擲置園中即得歡喜又法若欲降伏惡人怨家者當呪苦棟木二十一遍一呪一燒即得歸伏又法若有神鬼難調伏者取安悉香及白芥子呪二十一遍擲火中燒一切神鬼病者自然降伏若有疫病流行當作四肘水曼荼羅取好牛酥呪一百八遍火中燒之一切災疫悉皆消滅又取酥少分與疫病人食之立即除愈昔罽賓國有疫病流行人得病者不過一二日並死有婆羅門真諦起大慈悲心施此法門救療一國疫病應時消滅時行病鬼王應時出離國境故知有驗耳又法他國侵撓盜賊逆亂起來作前第一總攝身印呪一百八遍一切盜賊自然殄滅又法若一切業報眾生命根盡者作前滅盡定印日日供養燒沈水香誦呪滿一千八十遍即得轉其業障昔波羅柰國有一長者唯有一子壽年合得十六至年十五有一婆羅門巡門乞食見其長者愁憂不樂夫妻憔悴面無光澤婆羅門問曰長者何為不樂長者說向因緣婆羅門答曰長者不須愁憂但取貧道處分子得壽年長遠于時婆羅門作此法門一日一夜得閻羅王報云長者其子壽年只合十六今已十五唯有一年今遇善緣得年八十故來相報爾時長者夫妻歡喜踊躍罄捨家資以施佛法眾僧當知此法不可思議具大神驗以曾入大都會三曼荼羅金剛大道場者不須作曼荼羅唯結印誦呪無願不果速當成佛又法若有女人臨當產時受大苦惱呪酥二十一遍令彼食之必定安樂所生男女具大相好眾善莊嚴宿植德本令人愛敬常於人中受勝快樂又法若有眾生眼若痛者以菩薩千眼印呪二十一遍以印印眼眼即除愈以此大因緣其人獲得天眼光明徹見上界諸天受勝快樂又畫千眼千臂觀世音菩薩像法謹按梵本造像皆用白㲲廣十肘此土一丈六尺二十肘此土三丈二尺菩薩身作檀金色面有三眼一千臂一一掌中各有一眼彩色中不得著膠以香乳和彩色菩薩頭著七寶天冠身垂瓔珞又一本云此無好大白㲲但取一幅白絹菩薩身長五尺作兩臂依前第五千臂印法亦得供養不要千眼千臂此亦依梵本唯菩薩額上更安一眼即得若欲供養此法門者先須畫像其畫像法必須作曼荼羅如法令匠者受八戒齋出入一上廁一洗浴其像作成其畫匠及呪師恐多不如法對像懺悔罪過即安置曼荼羅中即須作法廣設供養滿三七日其千眼千臂觀世音菩薩像放大光明過於日月無量無邊普照三千大千世界皆悉大明一切眾生極大重罪一時消滅咸得清淨作此法門者除不至心其千眼千臂觀世音菩薩像法過去毘婆尸佛亦現作降魔身千眼各出一佛以為賢劫千佛也千臂各各化出一輪王為千代轉輪聖王此菩薩降魔身中最為第一爾時世尊告觀世音菩薩我以佛神力窮劫廣說不能得盡爾時觀世音菩薩聞佛說已歡喜信受作禮而退灌頂印先二大母指屈於掌中捻無名指無名指中節相背二小指頭相拄二中指直竪頭相拄二頭指屈各捻中指背上即呪曰唵步三末囉蘇摩鹽莎訶誦呪二十一遍自灌其頂還復如故若欲續驗每日平旦於盆上結印誦呪持呪之人犯欲及五辛等穢當誦此呪解之爾時觀世音菩薩說是呪時三千大千世界乃至非想非非想天六反震動色究竟天摩醯首羅戰慄不安皆大恐懼一切惡鬼皆大叫喚受大苦惱東西散走莫知所趣爾時化身語諸大眾及諸惡鬼神等若不隨順我呪者違逆者頭破粉碎此呪能摧碎諸山乾竭大海此呪能摧伏阿脩羅軍護諸國土此呪能摧伏一切諸惡鬼神一切諸病一切惡毒一切惡人此呪能摧破三十三天皆令降伏若善男子有能誦持此呪者其人威力說不可盡此呪能令誦持之者豪貴自在亦能令國王終身愛念稱意所求悉皆滿足若欲降伏魔怨者當燒求羅香誦我身呪二十一遍若欲令一切人愛己者呪楊枝二十一遍口中嚼之即得愛敬若欲令自身辯才智慧者呪菖蒲一千八遍塗其心上即得辯才無礙作姥陀羅尼心印以兩手相背合掌大母指向前舒此印能自護護他當須結界隨所遊方或呪淨水或呪淨灰各呪七遍所在住處以手掬水掬灰先灑自身然後向於四方四角如法散灑若有善男子善女人被諸惡鬼眾邪魍魎之所惑亂者取石榴枝及柳枝陰誦此呪輕打病人無病不差呪曰南無薩婆佛陀達摩僧祇比耶南無阿利耶婆盧吉低攝伐羅󰪺菩提薩多跛寫南無跋折羅波尼寫菩提薩多波寫跢姪他徒比徒比迦耶徒比婆羅闍婆羅尼馺皤訶此呪印能降伏諸邪見外道若有善男子善女人於晨朝時日三時各誦一遍者即與種種供養十億諸佛無有異也永不受女身命終之後永離三塗即得往生阿彌陀佛國如來授手摩頂汝莫怖懼來生我國現身不被橫死不為鬼神之所得便起立以左手向前展臂五指向前散托竪五指次以右手大母指屈在掌中以四指把拳當右耳上當誦身呪頭指來去此印日別須三時一時誦七遍能滅五逆四重罪於一切眾生生慈慈心即能燒一切罪根此身滅後即為值佛於彼佛土得作轉輪聖王復得陀羅尼名曰無盡藏復得三昧名智等復得身中二十八種相現現身不患眼舌耳鼻等病乃至身中一切疾病悉能消滅若有先業罪者亦得消滅若見天旱時取烏麻子和毘麻子脂作丸呪一百八遍擲著湫水中即得雨若雨過多取稻穀炒作華取蔓菁子脂和作丸呪之一百八遍擲著湫水中雨即止也以五指相叉左壓右急把拳當頂上著誦身呪即降伏若作此法向舍利塔前二十九日夜取白檀香作末塗地作曼荼羅其中散種種華澡浴清淨著新淨衣手把香鑪燒沈水香面向東坐呪一千八遍此是最初功能又取芥子烏麻著一處擣為末以三指撮取少許呪之一遍擲著火中如是七日日別誦一百八遍然後所作皆悉成就起立並足先以右手仰垂左肘膝頭左手亦如之於舍利像前誦身呪一百八遍即得無畏施於眾生又取槐香白芥子菖蒲捨多婆利以此等物內火中燒之燒火之時應於佛前或在淨處誦呪三十二遍以香華供養呪法悉皆成就所為之者皆悉剋果若餘呪無驗以此呪呪之亦皆成就若欲乞夢誦此呪并作印眠即有夢隨所欲見皆得見之若人無福所向不諧者日誦三遍呪滿七日諸有所求一切皆得爾時菩薩在娑竭羅龍宮海會說法見諸龍眾受大苦惱愍諸龍眾為度苦惱眾生悉得離苦無諸怨害爾時龍女獻一寶珠價直娑婆世界為求法故吾為廣說離諸苦難爾時水精菩薩為欲利益護持此呪而說呪曰毘摩隸摩訶毘摩隸郁呵隸摩訶郁呵隷休摩隷摩訶休摩隷薩訶隷止隷睇馺婆訶若有善男子善女人在所遊方受持此千眼千臂菩薩法者我當常隨衛護乃至諸魔眷屬無惱亂者若人急難他國相侵盜賊逆亂當取五色縷結誦呪二十一遍一遍一結繫於左臂又以左手無名指中指頭指把拳大母指壓上展小母指指所至賊方誦呪七遍悉皆退散不能為害爾時觀世音菩薩在雪山中說法觀見夜叉羅剎國中人民唯食眾生血肉無有善心菩薩為欲利益方便教化眾生以神通力尋至彼國現千眼千臂降魔身說成就姥陀羅尼法爾時羅剎國王來至我所求哀頂禮我以成就印印之即得成無上道起立並足合掌當心以小指相叉左壓右誦身呪二十一遍種種皆得成就若救六道苦難眾生當用輪印以十指頭各相拄開腕掌中使開其指間各相去一寸許即是菩薩在六道循環度諸苦難以此印輪迴悉得離苦此印法拔吒那羅延長年師纔翻便即歸國并將所翻之本智通畢竟尋逐不得遇於一僧邊得梵本譯出在外無本結跏趺坐先以左手舒五指仰掌在左膝上次以右手舒五指覆手捺右膝上此與滅盡印法同過去未來現在諸佛皆同此印得佛菩提此印能除一切業障若坐禪諸法不現前者當七日七夜於阿練若處誦此陀羅尼并此印法至心念佛晝夜六時懺悔即得諸法現前及所得福無量無邊不可稱計先以左手四指把拳次以右手握左手大母指亦如把拳令左手大母指在右手虎口中出頭以右手頭指來去呪曰唵俱智俱智俱耶利遮利遮利遮犁隷蘇婆訶此陀羅尼印呪不可思議若善男子善女人臨欲眠時誦此呪一百八遍心中所願於夢寐中悉得知見若能日日誦此呪者亦能滅一切罪不失菩提心其人昏夜寐夢漸漸增廣皆得吉祥乃至夢見如來在菩提樹下授記成道乃至釋梵諸天常來侍衛起立並足先以左手大母指屈在掌中四指把拳當心上著次以右手亦如之以右手在右耳邊以頭指來去呪曰南無尼健陀南無阿利闍波陀馺婆訶南無阿利闍羅馺婆訶堙醯夷醯馺婆訶此呪印若善男子善女人受持讀誦者知七世宿命毒蛇不敢螫毒藥自然除刀不能害王亦不能瞋永劫不受地獄苦若誦此呪時二十八部鬼神來詣誦呪人邊坐聽誦呪若善男子善女人為鬼魅所著以白縷為呪索一遍一結如是四十九結繫其咽下其病即除若國內災疫流行國人死亡多者當取國王園池中蓮華一百八莖一華各呪一遍擲著火中燒令蕩盡災疫即除結跏趺坐先以左手中指與大母指頭相捻仰掌向上餘三指散展置於左膝上次以右手亦如之覆手置於右膝上誦身呪二十一遍所願悉皆滿足諸有苦惱悉皆解脫若善男子善女人具造十惡五逆等罪如閻浮提履地變為微塵一一微塵成於一劫是人造若干等罪應墮地獄歷劫受苦永無出期是善男子善女人能於舍利及佛像前白月十五日一日一夜不食結印誦呪滿一百八遍如上諸罪苦惱悉皆消滅若不滅者無有是處此印智通本上先無智通於涼州逢一婆羅門僧有此梵本遇會勘之更有此印自得受持大有功効不可思議起立先以左手握右脚大母指如把拳次以右手握左手腕背上誦身呪七遍欲進千里不以為難誦呪之時勿令聲出先以左手大母指捻小指甲上次以右手亦如之餘三指各散竪合腕相著置於頂上誦身呪二十一遍皆得遊行自在昔有罽賓國僧闍提於北天竺求得此梵本未曾翻譯自得受持威力廣大不敢流傳智通於此僧弟婆伽伽邊得本依法受持功効不少唯不流行於世此本絕無後同學得者願同功力兩手合掌虛掌內合腕二頭指來去呪曰唵阿嚕力帝囇路迦夜毘社耶薩婆鑠覩嚧鉢囉麼馱那迦囉耶𤙖泮莎訶爾時觀世音菩薩告諸大眾言若佛滅後於末法時五百年中閻浮提人忽眼見及耳聞我此法印陀羅尼法門者當知此人過去已曾供養無量諸佛今得值遇得我此法印陀羅尼抄寫受持讀誦如法修行者即得初地速成佛果得阿耨多羅三藐三菩提爾時觀世音菩薩聞佛說已歡喜信受作禮而去