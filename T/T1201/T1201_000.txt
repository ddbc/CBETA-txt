我薄伽梵大日世尊復為修真言者說除障之因一切障法雖有無量以要言之但從心生又由行者過去世隨順慳法故今世多有諸障當知亦是從心因緣生也當知彼慳貪等是諸障之因若能除彼因障諸障自息若能除對治即淨菩提心也若念菩提心故即是能除諸障之因又一切諸障由分別心生心思有者即是障謂心中煩惱隨煩惱等若離諸分別即是淨菩提心由真言行者憶念此心即離一切諸過意常思惟無動聖者即能除一切為障者如前所說無動明王此是如來法身以大願故無相相中而現是相護一切真言行者若能常念能離一切障也所謂無動者即是真淨菩提之心為表是義故因事立名此明王閉一目者亦有深意也以佛明鑒唯一無二無三其印下自當說之祕密主一切惡風當誦阿字亦有深意正取阿字為身以此本無生之字門而作我身也無我作訶字心誦塗香點地作七圓點此風先想訶字在中加七點而好蓋之方依縛庾以瓦椀蓋合之此瓦椀大眾生彌盧思念時時彼上想阿字并點作是風大縛繼先佛所說謂造立壇時或有大風為障以露地立故當須止之當想此阿字遍於身分之內此字作金剛不動色謂真金色也如是想已又心誦阿字於風方用塗香於地畫作一小圓點各如彈丸許大如數足即用瓦椀蓋之於瓦器上想阿字以此字為金剛山而鎮押之三千大千諸須彌山合為一體而蓋其上又當時時器上作阿字想此阿是金剛不動義加一點是遍一切處今此金剛不動遍一切處即是增廣之義也祕密主水障法者當思囉字遍於身內作赤色大力焰即是火焰之鬘從內而出遍於身上如鬘也作大力可畏惡形手執大刀印作嗔形已畫地作雲像或作龍蛇之像用刀印斬斷其形雲即散滅以雲是諸水之所因依故也隨所起障之方而作之如雨從東來即於東方作也或作金剛橛用此止其風其橛用佉陀羅木作獨股金剛杵以金剛真言加持之想同一切金剛而以打之亦隨所在方面也此應自身同於一切金剛然後作之此橛是三股金剛除去邊支即成獨股金剛其最小者名金剛針息除一切障難復說大威德忿怒不動大力真言法於本曼荼羅中作住持誦者於曼荼羅中畫作彼形像左脚蹈彼頂上當除息死無疑復更明異方便除一切障也即前所說不動明王本曼荼羅即是三角曼荼羅其中黑色是也持誦者自想己身作不動尊明王之像又於此中作法有二意一者想不動尊在圓壇中而蹈彼上也二者想自身不動尊即以本真言印而蹈上也三角中畫彼為障者形然後入中以左脚蹈彼頂上以大忿怒形加之彼當應時退散若彼違戾此教者主必自斷其命根是故持誦者當生慈心念言勿令彼斷命也然此中密意不動謂為障者即是從心所生慳貪等法能為行人作一切障事今此無動明王即是一切智智大菩提心當知此即是大力威猛能永害一切隨眠等過令彼永斷即是死義也如瑜伽會中佛初成正覺大集會中一切曼荼羅所攝三界之眾有摩醯首羅者即是三千世界之主住三千界之中心慢故不肯從所召命而作是念是三界之主更有誰尊而召我耶復作是念彼持明者畏一切穢惡我今化作一切穢污之物四面圍繞而住其中彼所施明術何所能為時無動明王承佛教命召彼天見其作如此事即化受觸金剛令彼取之爾時不淨金剛須臾悉噉所有諸穢令盡無餘便執彼來至於佛所彼復言爾等是夜叉之類而我是諸天之主何能受爾所召命耶尋即逃歸如是七遍爾時無動明王白佛言世尊此有情故犯三世諸佛三昧耶法當何事治之佛言即當斷彼也時不動明王即持彼以左足蹈其頂半月中右足蹈其妃首半月上爾時大自在天尋即命終於爾時悶絕之中證無量法而得授記生於灰欲世界作佛號日月勝如來此皆祕密也食一切穢惡污是噉惡業煩惱等垢穢滓濁謂之為法本命終者是彼一切心法永斷入無生法性故於此中得一切佛記非是殺也爾時諸天等見三千界天王以不順諸佛三昧耶故自取命終一切敬畏自相謂言天主尚爾我云何不往即共來詣佛所於大曼荼羅中而得法利時無動明王白佛言此大自在天當更云何佛言汝應甦之時無動明王即說法界生真言爾時大自在者即復蘇息生大歡喜白佛言甚希有也我初召至己向佛故此夜叉是何等類我所不解佛言是諸佛之主我作是念諸佛一切之尊云何以此而更為主也是所不解今乃知之此大王力故令我現前得記作佛當知實是諸佛之尊也祕密主大自在天三千世界之主即是眾生自心所謂無明住地於諸惑中得自在唯除大菩提心無能伏者斷其命已即於寂然世界作證所謂生者即是起諸慧門是故真言行者應一一思順諸佛密語也又法用芥子及諸毒藥二種相和作彼為障者形像而用塗之令彼身如火燒速被中傷故云速被著也乃至大梵等為障尚被能著何況餘耶又凡此法皆是久時持誦大成就解法者乃能作之若但聞法即求得如是用無此理也其佉陀羅木橛若無此當用苦練木乃至用賓鐵亦得事知之也時金剛手白佛言如我知佛世尊所說義我亦是知曼荼羅位住世尊尊主現威令住彼位如是如來教勅不敢隱蔽何以故此佛三昧耶一切諸真言所師謂性住者金剛手白佛言此大無動明王能作如是威猛之事能調難調為傳如是祕密之教令使如本尊是佛部即金輪中若如是作必有靈驗此之現威即効驗之語也令修行者若如是作必令有効諸生死中普得聞知不敢隱蔽此之真言主是故持金剛者大威猛所不敢隱蔽謂此尊有靈驗故所作善事皆成諸為障者不敢隱蔽如來所教勅也此即是十方三世諸佛三昧耶我等一切執金剛亦應作此法所應作者隨此三昧耶不敢失墜何以故此即是諸執金剛性是故當住斯法如四姓等各各有家法若失家法則不名敬順先祖父之教世人名為惡子今此大雄猛調伏難調宣布難信之教是我金剛等家姓之法所謂如來種姓之家也是等真言門修行諸菩薩等於本中住一切事業作者是金剛手以身勸懃而行之言我等所應作事業亦復如是若未來世持真言者亦當住此位所謂如來家法應以無量門降伏諸障令如來法無敢隱蔽也此真言行人亦於諸尊若欲作降伏即須自身作無動尊住於火輪中亦名火生三昧也祕密主若諸彩色畫曼荼羅中諸尊色先佛說者謂本尊各有形色下當更說之如上說隨本位住而作事業謂於會中所有諸尊若見其黃色即應坐金剛中白色即坐水輪中赤色即坐火輪中黑色坐風輪中次下有色字梵音別名此是形相也如是寂然即須坐圓壇等類應一一依教而畫是故諸佛所說其道玄同非我故說欲令眾生起決定信也祕密主未來世當有眾生劣慧不信聞此法以先無信根故聞此而不能信以此眾生等鈍根少智信不具故聞此甚深之事不能曉了更增疑網此即說為障所由也如是真畫色及持誦等一一皆有深意畫是如來不思議事如此畫色等皆依法不疑乃能深入法界不思議唯信者得入若欲以心數下量云何得知所以而不疑耶謂非如來真空無相之法從自傷也此色字亦云通達是正義謂異方便無事不解之義已彼先此一切說梵音迴互上文已明諸佛今此下句云先佛作如是說已彼此一切說利益求者彼凡夫不知說法相空一切諸法相說常當住真言業作善無疑者此意言如來具一切智於諸法中而得自在以眾生劣慧未堪頓說如來自證不思議力用故作此畫色等方便令諸眾生隨所作者能滿所求而得利益所以然者以諸眾生未解諸法空相是故於無相中而作有相方便說之若人得佛深意者當住真常之行諸有所作皆入理體同於一切智智之心如是無疑慮者一切障法無得其便次復說法界生真言曰曩麼三曼多沒陀南達磨馱睹薩嚩婆嚩句痕祕密曰不動者是菩提心大寂定義也我薄伽梵大日世尊從最初正覺坐寂滅道場以大願故證三世諸佛應正等覺皆從四祕密三菩提起應現三身成等正覺如來成道時先坐寶菩提樹降魔成道者即是大寂定不動菩提本因三世諸佛皆幻化義現種種身雲教化調伏諸眾生故因事立號號不動尊又明尊義也即是大日世尊差別智身以大願故於無相中而現作相閉一目有深意示現極惡醜弊身也唯佛世尊廣大圓滿眾相具足我下劣卑弊之身亦是怖魔之義頭上七種髮表七菩提分左垂一髮向下者是垂慈悲之義悲念下惡極苦惱眾生也云無動使者即大日如來如世間王勅教命令使一人火急追役使人至已上至王公下及凡庶無問貴賤更不敢拒逆皆隨使往至彼王所無問善惡一依教命無動使義亦復如是能令真言行者親見佛故發廣大心灌頂位中為佛長子佛使願淨佛國土遊戲神通右手執劍者如世間征戰防禦亦皆執利器然始得勝菩薩亦爾左手執索者是繫縛之義又如世間密捉一人如有違逆難伏者即以繩繫縛捉將諸佛祕索降伏四魔亦復如是坐盤石上者亦是不動之義如世山岳亦以石鎮押方始不動又如大海亦以須彌山鎮押然始得常安湛然圓滿不動亦爾其大石性能出生一切寶物無動坐大盤石者亦能出生佛功德寶亦是降伏四魔義不動亦自身遍出火焰光即是本尊自住火生三昧又明火有四義二種世間二種出世間世間火者一是內火三毒煩惱名之為火能燒諸眾生諸善功德故二外火能成就眾生長養萬物出世間火者是大智火也如九十五種外道法中事火為最如大火龍變出世火燒損眾生亦能焚燒眾物此無動智火先能降伏火龍制諸異道上至等覺下至眾生皆能燒諸煩惱乃至菩提大智習氣亦燒一切眾生無明煩惱黑闇障故又本尊真言句自有火生義即摩賀盧沙句是此智火住阿字一切智門重重燒諸菩薩廣大習氣煩惱令盡無餘故名火生三昧又無動義者執持利劍能斷壞生死業愛煩惱故降伏三世貪瞋癡我慢煩惱故喫殘食者噉一切眾生惡業煩惱重障令盡無餘證無生法忍故三降未來世斷無明煩惱習氣見障故執金剛索引至大菩提路住佛解脫門紹隆三寶種位不斷故名降三世義也是故本尊住四密門也所謂阿路唅𤚥重重是怖魔義亦是種子義如世間良田堪下善種諸佛智種亦復如是能成就大悲曼荼羅出生一切陀羅尼門三摩地門拘底支木鳥伽木阿彌尸利師木鎮頭迦木篤迦木播囉師木羊素佉木居凌迦木舍利般那木復次或有真言中有三吽字者能成一切事所謂護身結界召請供養相助決罰教授等事若久持一切真言不成就者持此真言當成一切真言之法三吽字真言曰曩謨喇但曩怛囉夜耶曩莽室戰荼嚩日囉簸拏曳摩賀藥乞叉細那鉢多曳唵蘇悉地耶蘇悉地耶娑太野蘇悉地羯羅吽吽吽泮吒泮吒蓮華部明王名賀野羯利婆為補瑟徵迦明王真言亦名降三世明王真言曰曩謨囉怛曩怛囉夜耶曩莽室戰荼嚩日囉簸拏曳摩賀藥乞叉細曩鉢多曳唵嗉婆儞嗉婆吽󱁩哩亹拏󱁩哩亹拏吽󱁩哩亹拏播耶吽阿娜耶護薄伽梵尾儞夜嚩日囉囉闍吽泮吒曩莽蓮華部明王心唵微路枳寧莎嚩訶佛部明王心唵若嚩囉路者寧莎嚩訶金剛部明王心唵滿度哩儞異鉢帝莎嚩訶念誦已欲眠之時作前光莊嚴印又以部母護身再被甲加持所臥處然後澄淨身心誦明曰唵吠賒儞吽以此加持令無惡夢若有夢諸惡相者即誦此明曰唵嚩日囉那羅呵那麼他盤闍囉拏吽泮吒誦一百八遍於所眠處如法辟除結界若欲知善惡相應用前三部明王心加持檀香水七遍而飲三掬并以灑身上若念誦求成就之時如上作法方取善相一切眾生無明所覆唯求菩提不能信受我今為彼非為己身唯願如來成就之時還我遍數誦偈既畢以百字明加持又以部母護尊及己身以三昧耶大結護左轉其印以文闍句即成界也三昧耶經中略說出無動明王根本祕要成就一切事業為欲令諸修行者顯發諸佛實智故三世諸佛應正等覺者皆由成就陀羅尼門三摩地門於菩提樹下現證最勝三解脫門具一切智彼釋師子由獲無比大明呪藏故能摧伏魔軍利樂一切是故智者安心此門祕密為行應當淨菩提心修行此法速得成就一切智故我薄伽梵大日世尊復為一切修真言者為除障故住於火生三昧說此大摧障真言此祕密明威勢能除一切有情種種障難乃至佛道樹下以此真言力故一切魔軍無不散壞何況世間所有諸障又明此障略有二種一者內障謂從自心而生其類甚多不可具說二者外障而從外而生其類亦甚多以要言之皆能除障也即說大摧障聖者不動明王威怒明曰曩麼三曼縛日羅𧹞怛羅吒阿謨伽戰拏摩賀路灑儜娑頗吒野吽怛囉摩野怛羅摩野吽怛囉吒唅𤚥祕密釋曰曩莫三曼哆縛日羅𧹞怛羅吒阿謨伽戰拏摩賀路灑儜娑頗吒野吽怛囉麼野吽怛羅吒唅𤚥用後二字為種子諸句義中皆能成事業初戰拏者是死義入阿字門即本無生死義也荼是戰義以此無生死大勢之王與諸四魔戰也次魔是我義入阿字門即是無我亦是空三昧也盧者有囉字垢障義為體有鄔聲是三昧也即奢麼他為大三昧也儜是戰義入阿字門即大空三昧也薩是堅義頗是沫義知世間法如聚沫故易破壞也傍有阿字之點即行也吒是戰義能敵障怖畏令破也野是乘義也吽是大空三昧如上說怛是如也囉是無垢也吒是作也謂一切法無作也唅字上有空點是圓寂義亦名大空智入訶字門是行義又有阿聲怖魔障金剛三昧行也野即大空也以此大空不動之行大怖一切魔障也𤚥字亦名大空智為麼字門是我義入阿字門無我也謂一切法本無生滅也又以此大空無我三昧而怖眾魔以此字亦有阿聲及野也阿嚧唅𤚥此四字皆有阿聲即重怖魔極怖畏也即是破內外二障之義也結三昧已即想自身全成㘕字此字想成猶如火色從字發熾然猛焰焚燒身中三毒煩惱及隨煩惱一時頓盡時火亦隨滅唯存㘕字融成皎月在心中作是觀時不宜遲住速轉慧心令其成就先以二小指內相叉於大指虎口中出並竪二中指二無名指於中指背相交以二頭指各握無名指竪二大指捻中指中節是明曰曩麼三曼多勃馱喃唵賀羅賀羅摩訶儞弭多吽泮吒爾時無動聖者說洗浴法有二種一者內淨二者外淨內淨者於諸眾生起慈悲喜捨心清淨無我心二者外淨以水洗浴或於河中先結三昧耶印置安頂上誦明三遍即用杵印明護身瀉垢方可結界淨水及土亦用杵印明禪度入掌握為拳獨竪進度金剛峯三轉右轉成結界左轉解界及辟除明曰唵唅吽摩訶呬摩畔馱儞畔馱吽畔馱嚩日囉嚩日黎禰吽泮吒禪智雙入定慧掌中以印攪水除諸障明曰曩麼三曼哆嚩日囉赦怛囉吒阿謨伽戰荼摩訶嚕灑拏薩頗吒耶吽怛囉莎耶怛囉莎耶吽怛𡀔吒吽怛𡀔吒戒方入掌背相著進力入掌亦如是六度竪合三鈷杵開腕印身上頂加持五處頂上散是名金剛甲明曰唵唅吽嚩日囉三摩曳嚩日囉迦縛制護嚩日羅吽泮吒以此明印印五處即成著甲隨意洗浴戒方檀慧內相叉忍願竪合進力附智捻方背禪亦然是名本尊灌頂印明曰曩摩悉多羅也地尾蘖多南薩羅嚩怛他蘇哆南紇唎薩羅嚩母馱那婢邏波波羅濕摩鼻曬罽婀婢詵者怛謨努遞󰿩邏嚩底尾囉者麗莎嚩訶修真言者著甲護身洗浴著衣竟誦明曰唵唅吽塞頗吒耶薩醯吽羅迦沙唅泮吒不動金剛杵印真言一切穢處用修真言者欲往一切穢處先用杵印印五處所謂兩肩心額喉頂是也用印之時以明加持至頂上散誦明曰唵阿者邏迦拏戰荼莎馱耶吽泮吒如是依法洗浴已即往精舍以清淨心如常合掌直竪禪智二度於額上思惟諸佛菩薩如對目前放其身心坦然禪悅入三昧耶誦明曰曩摩薩嚩母馱冒地薩怛嚩喃那莫蘇悉地莎達儞阿蘖隷迦嚕儞嚩羅提怛羅異怛羅異阿皤曳阿底摩㘑那莽素都帝波羅摩悉地馱也罽鼻喻摩訶訖哩閉弊莎嚩訶禪智並合蓮華掌加持本明安額上思惟諸法本不生願力並竪端慧方如鉤勢智度捻如環慧羽亦如是即以忍進劍穿入定鞘中是名無動劍結護方隅界拔刀左遶之辟除一切魔持劍右旋轉下指金剛橛上結虛空界復誦祕密明曩麼三曼哆嚩日囉𧹞怛羅吒戰荼摩訶路灑拏沙頗吒耶吽怛羅吒唅𤚥密誦三遍或七遍以印右旋結護左轉辟除及以上下是明威力能大擁護十方大界及以護身并淨除處所乃至三界猶能防護況一方所作是法時隨行者心念明印所及之處能令種種類及難調魍魎之屬皆見熾然金剛威怒如大火聚周遍其處此印功能甚大難說若人住於世窮劫說其功能亦不可盡是名無動金剛劍此印明亦通五部護身結界用竪開止羽掌禪進捻如環各建金剛峯是名無動杵復誦密言曰曩麼三曼多嚩日囉𧹞戰拏唵阿者邏迦拏者嚕娑馱耶吽泮吒此杵明印能成就一切事業乃至洗浴明淨土及以護身結界皆用此明印戒方進力屈入掌側竪忍願並檀慧禪支屈捻進下文智捻力支亦如是誦明曰唵唅吽嚩日囉曼荼隷畔馱畔馱吽泮吒誦明三遍以印左轉三遍隨心遠近即成就牆界戒方進力內相叉六度竪合頭相拄開腕頂上右三旋即成金剛堅固網誦明曰唵唅吽嚩日羅薩囉步嚩儞暮吽泮吒結此印已誦明三遍於頂上右旋三匝即成網界二羽翻掌背相叉即成本尊三昧火金剛牆外三旋繞如火猛焰金剛城一切魔軍悉馳散誦明曰唵唅吽嚩日羅入嚩隷吽泮吒結此火焰印已誦明三遍於金剛牆外右旋三匝即成火院平舒定掌承慧背行人想成金剛座座上更安所生印一切聖者皆隨喜誦明曰唵唅吽嚩日羅莎儞梵吽泮吒以此明印加持住處得為金剛不壞地即於地上想有金剛座便以如來所生印安置諸佛菩薩於金剛座上便迴此印供養諸聖金剛堅固內相叉檀慧竪開所生印此印名為功德母佛法僧寶住其中請召明王及本尊結此祕印皆雲集便迴此印獻諸尊即成閼伽供養佛曩麼薩嚩母馱󰂛地薩怛嚩喃阿摩羅尾迦羅多帝餌儞阿羅逝莎嚩訶便以此如來所生印想為閼伽奉獻諸佛菩薩諸尊賢聖常作此法供養是速得成就復觀不動聖者住本位用前灌頂印明奉獻本尊即誦根本明一遍能令聖者歡喜速得圓滿成就故又持明行者次結三昧耶印安置頂上即想自身如本尊乘八葉蓮華手執香爐即令三業寂然無亂往詣精舍至道場門三稱吽字驚覺諸聖入精舍已次應如常禮懺奉獻閼伽應作是念我今當捨全身供養十方三世常住三寶道場眾會唯願一切諸佛菩薩乞與我等作大加持最上成就得成金剛薩埵悉地當攝受故請求加護如是三白便即云云又以杵印如前結界加持本尊座以如來所生印奉獻諸佛菩薩每日三時如法供養或時忘念闕少法則即犯三昧耶先誦大輪金剛明及結大輪印用除其咎謝其過罪如是依法結護已皆有闕犯三昧耶密持蘇摩金剛明懺悔四時諸過咎戒方進力內相鉤六度竪合金剛輪結此明印安頂上右旋三匝謝其過誦明曰曩麼悉底哩耶地尾迦喃薩縛怛他誐多喃唵尾囉耳尾囉耳摩訶斫迦羅嚩日羅薩哆薩哆莎囉帝莎囉帝怛囉曳怛囉曳尾馱摩儞三盤若儞怛囉摩底悉馱阿紇哩曳怛唎藍莎嚩訶持真言者結護了皆有闕犯三昧耶當結此印安頂上誦明三遍或七遍右旋三匝懺謝眾過然後念誦本尊明虛心合掌甲相柱是名本尊滿足印種種供養及塗香焚香燈明并飲食上妙供養吉祥事俱持此印皆圓滿誦明曰曩麼悉底哩也陀嚩蘖哆喃薩嚩怛他蘖哆喃喑尾哆哩摩訶嚩日囉薩怛薩怛莎囉帝莎羅帝莎縛訶復以此明印想水陸珍寶及寶山等物海中妙寶摩尼華樹王等悉皆無主所攝以我福德力諸佛加持力願此香華雲遍滿諸佛剎土供養一切諸佛菩薩滿足上願印如前誦明曰曩麼悉底哩也陀嚩蘖哆喃薩縛怛他蘖哆喃阿三摩彥度怛謎素彥馱嚩底薩頗羅𠰘𤚥哦哦喃摩呼那曳泥尾薩嚩嘌他莎馱儞莎嚩訶誦明曰曩麼悉底哩也陀嚩蘖哆喃薩嚩怛他蘖哆喃唵阿蘖哩阿蘖哩始棄始棄南薩嚩怛度麼始棄莎嚩訶誦明曰曩麼悉底哩也陀嚩蘖哆喃薩嚩怛他蘖哆喃阿嚩路枳哆摩訶布澁波嚩底莎嚩訶誦明曰曩麼悉底哩也陀嚩蘖哆喃薩嚩怛他蘖哆喃唵阿囉婆阿囉婆迦囉迦囉嚩哩嚩哩嚩隣嚩隣那陀毘摩訶嚩哩莎嚩訶誦明曰曩麼悉底哩也陀嚩蘖哆喃薩嚩怛他蘖哆喃阿藍帝爾嚩藍帝儞波儒底始棄莎嚩訶誦明曰曩麼薩婆母馱菩地薩埵嚩喃薩婆他烏特伽帝塞破羅呬𤚥伽伽那劍莎縛訶持此明力故能生如意寶供養一切諸佛菩薩眾會由誦此讚歎福德力故令此供養普遍一切諸佛菩薩眾會讚歎明曰曩麼薩婆母馱菩地薩埵嚩喃薩婆怛路僧句素弭哆鼻枳惹囉始吠那謨素都帝薩嚩訶復誦無動明王根本明三遍能令聖者歡喜與願速得圓滿菩提故次即懺悔先業一切罪障願皆消滅復作此願我今所有一切善業迴施法界眾生令我此願速得成就無上菩提具一切種智復誦此加持明八遍明曰曩麼薩埵嚩喃那暮素都帝摩訶嚩日羅薩婆薩埵嚩四路迦羅底瑟他薩婆怛羅㘑吠達羅摩摩拏地瑟他耶莎嚩訶如上供養加持本尊已結前灌頂印而自灌頂結此虛空明印用護身及護本尊故名部母亦名虛空眼進力俱入蓮華掌即名虛空部母眼以印護身及護本尊二羽分開捻珠印亦名聖者虛空眼明曰曩麼悉底哩也陀嚩拏蘖帝弊薩嚩怛他蘖帝弊唵哦哦那路者儞哦哦那三摩薩嚩都嚕蘖哆底沙囉三婆吠入嚩攞那謨阿謨伽喃莎嚩訶戒方進力內相叉六度竪合頭相拄開腕加持左右臂舉印漸至頂上開真言悉地隨此生是故名為法生印結印加持誦明曰曩麼薩嚩母馱󰂛地薩怛嚩喃阿薩羅嚩他薩羅縛多囉路計莎嚩訶法生印者從一切如來不動菩提心生從大悲本願生從佛口生從法化生故名法生印次誦前虛空部母眼明七遍即觀一切諸佛菩薩如在目前手執數珠如法念誦如是廣作佛事已當結本尊根本三昧耶印先誦金剛百字真言為令加持不傾動故其印準前部母印二羽分開即是此印也誦明曰曩麼嚩日羅目契弊薩嚩怛他蘖帝毘喻婆伽梵特縛弊怛地也他嘺唎健馱哩戰荼唎摩蹬儗濱俄哩怛他伽多吠曳使怛摩底吽入縛哩多帝逝伊能迦羅焰句嚕莎縛訶六度和合內相叉直舒進力頭相拄智度屈捻方便背禪捻戒背亦如是當誦金剛百字明加持自身堅固住復誦本明成悉地真言曰唵阿三摩阿三摩三曼哆都那哆怛嚩泌底舍那儞訶羅訶羅娑摩囉拏娑麼囉拏尾蘖哆母馱達摩帝薩羅薩羅三摩嚩邏荷羅荷羅苻娑苻娑怛羅耶怛羅耶伽那伽那摩訶嚩囉囉迦沙儞入縛攞那入嚩那娑伽㘑莎縛訶誦百字明加持復觀一切諸佛菩薩在行者前攝受如前種種供養廣大成就所謂現世所求一切悉地名最勝悉地亦名金剛薩埵悉地復作是願願以此功德普及於一切我等與眾生皆共成佛道每日三時念誦時別最少一百八遍已下不成念誦了以虛空眼真言及印如持本尊令歡喜與願亦令堅固不散後誦根本印明曰其手印準前根本三昧耶是以二手中指已下並向內相叉便為鉤二頭指側相拄二大指各捻無名指甲即成誦根本明三遍金剛堅固內相叉是名寶山身密印種種供養并護身加持本明頂上散禪度入掌把為拳置安頂上名頭印思此全身聖者前靜坐安心作觀照戒方檀慧內相叉忍願堅合進力附禪智二度背相著屈入戒方相叉內與二無名面相著舉印置安左髻中是名無動金剛髻準前髻印翻手倒垂至額前即名無動金剛眼檀慧二度內相叉戒方雙押內叉上忍願竪合進力附禪捻戒背智捻方是名聖者金剛口戒方檀慧內相叉忍願竪合屈進力禪智並捻忍願文是名無動金剛心準前無動金剛甲唯改進力頭相拄起立頻伸虎舞勢遶壇行道辟除魔師子頻伸大奮迅是名五股金剛印禪捻三度背為拳進度獨舒指定掌散開五度如猛焰是名無動金剛火二羽各如無動劍掌內鉤鎖狀猶環忍願竪合頭相拄進興忍背重相著力度願背亦如是是名無動法螺印禪捻三度背為拳進度直舒觀羽握力度屈捻智如環是名無動金剛索明曰曩麼三曼哆嚩日囉𧹞阿波舍伴闍那吽泮吒無動金剛劍印明能成就一切事業明曰唵阿者羅迦拏勃馱制吒迦吽吽佉醯佉醯伊能魚哩醯摩𤚥賀唎尾沙索鉢多惡紇哩訶吽泮吒阿哩耶者羅阿蘖車緊至羅夜思伊能迦哩羅耶句嚕耶麼莎縛訶持明行者每常食時出一分殘食供養本尊像歡喜擁護所求皆得終不空過復誦無動金剛根本明持明行者念誦了即解前所結火界及牆界已灌頂印竪二小指頭相拄是也當誦燈焰如來解界明以印左轉即成解界前火院界是也燈焰如來解界真言曰曩麼悉底哩也陀嚩拏哦哆喃唵紇哩誦密語已重以香花如法供養懺悔三業即結部母印護身方可起去轉誦大乘方廣理趣諸善事隨修行持明行者每欲食時以事業金剛真言加持自身中種子加鑁字復誦十力明八遍乃食之明曰曩麼三曼哆鑁十力明曰曩謨薩嚩母馱󰂛地薩怛嚩喃唵麼蘭捺泥帝孺𢖲㗚寧莎縛訶如是先成就本尊訖所餘觸食以成辦諸事心明供養所應食者當用不空威怒增加聖者不動尊明誦一遍受者歡喜當隨行者而護念之每日如是供養不得斷絕常得本尊護念諸魔不能為害施食已如常禮懺依法念誦於中夜分欲消息時即結先莊嚴印慧手翻掌彎心上定掌還來心上合加持本明安頂上便開二手順身摩能除障難得成就以護身故名莊嚴光莊嚴明曰曩麼悉底哩也陀嚩拏伽哆喃薩嚩怛他蘖哆喃摩訶三昧耶伽底伽帝三曼帝三摩蘖羅嚩摩他薩羅婆多羅路計達麼馱埵底多僧伽帝莎嚩訶作前法已應如過去燃燈佛禮拜法金剛合掌長舒二臂於頂上面東令面著地長展二足以心著地如是禮拜時觀念一切諸佛菩薩唯願攝受我等作最上成就哀愍故如是三迴已後隨意消息心念明相作速成就相爾時釋迦牟尼佛告執金剛菩薩言我今為汝說無量神通力無動金剛法能利益成就一切事業若修行者菜食長齋或菓子等誦滿一萬遍已於月八日或十五日一日一夜大作供養於像前取苦練木和蘇燒一呪一燒滿一千八遍作此法已然後所作一切事法皆得成就行者出語令縛即縛及問事等能摧折樹木墮落飛鳥能令一切泉池枯渴亦能令人鬪諍獲勝得此已亦能團風而為一團又法於月蝕夜取未著地牛糞塗曼荼羅種種香花散於壇上置大般若經前取純色犢子牸牛蘇一兩置熟銅椀中取佉陀羅木為齒木并攪蘇明不限遍數令種種成就又山峯頂上不喫食誦滿十萬遍即得見一切伏藏又用乳作火法誦一千八遍沃火燒能除疫病若共一切人論議即得彼人口噤不論又法取句瀘草和蘇乳蜜加持沃火中燒誦十萬遍能除大疫病又取蓮花和蘇酪蜜誦明沃火中燒誦明十萬遍蓮華吉祥天與行者願又法於臨近海河口入水至胸誦明三十萬遍得尾沙耶又誦明以華擲火中燒隨華色得衣燒穀米得穀米又取尾邏縛木誦明燒十萬遍即得囉闍又取必哩養隅木誦明燒能令一切人愛念明柏木燒即得無量僕從明大麥燒得為大長者次說畫像法畫無動尊身著赤土色帬衣左垂辮髻眼斜視手執劍索坐寶蓮華嚬眉嗔面作怖三世狀如是畫已於流水河海岸上如法安像行者自身亦著赤色衣心無染著寂靜乞食為活於像前誦五十萬遍畢已即於夜中以薝蔔木火燒一明一燒擲火中滿一萬遍即見無動聖者現前自身得為如來使者得三摩地共菩薩同位又法取尸陀林中帛畫無動金剛像以自身血淡作色安置像面向西著行者面向東坐念誦每時三時澡浴著濕衣對像面前誦明十萬遍即施一切鬼神食又於黑月八日夜取摩奴沙坐其上誦明一萬遍已彼摩奴沙動身行者必不得怕彼口現出大開敷蓮華即把取能令行者身如十五六童子髻如連環遊歷天地得大明王又於像前每日二時念誦隨力供養燒沈水香如是滿足六月自見得尾沙耶主又法取旗幡誦明一千遍執於軍陣前能破他陣又法欲禁他軍令不得動者於旗幡上畫無動尊身作黃肉色四面上下出牙四臂作怖畏瞋怒狀遍身火焰作吞他兵勢持法人以旗示彼人又想聖者以羂索縛彼兵眾彼即無能動也四面無動金剛明曰曩麼三曼哆嚩日羅𧹞始麼舍囊悉體迦播羅楞訖哩哆戶怛嚩賀姥儞𡁠嚩路囉馱縛能瑟吒邏迦囉邏娜捨曩步惹誐跛哩吠瑟徵擔捨唎邏底榮捺囉曩野曩迦賀護姥訖哆吒賀三者咄姥佉尾訖哩怛嚕跛莽賀避沙拏也怛儞也他唵尾訖哩哆尾迦吒尾迦邏摩賀囉𠼐哆尾瑟他姥怛羅契駐齒瑟吒賀囉案怛囉莽羅馱羅者咄姥母佉入嚩邏那比路馱嚩計奢吽嚩日囉嚩日㘑蘖羅吽泮吒莎嚩訶若欲令他相鬪者取鳥鴿鵄梟羽明燒即得鬪諍若欲令燒設都嚕卒者取稻糠燒當燒之時想聖者以索縛彼捨都嚕將向南方困苦吐血彼等族類皆不得存也又法欲令設都嚕卒取土鹽蠟苦練葉相和擣為泥捻作彼形狀置地上斫斷即卒若明稻穀燒令彼捨都嚕即貧窮若欲令大人愛樂者以鹽作彼形狀段段斫之誦滿七日彼即愛樂又取俱蘇摩花明燒十萬遍得夜叉女來於三事中所求皆得又明曼荼羅花稱彼人名即令橫亂明鹽燒即得天女來所使隨意明安息香燒者得闍羅歡喜又畫像法先畫釋迦牟尼佛像畫文殊師利童子像畫執金剛菩薩作微㗛面手執金剛杵於執金剛下畫無動聖者種種莊嚴即於彼前誦明五十萬遍然後作一切事皆得稱意若欲令降他兵即結無動聖者眼印作瞋怒聲稱吽字以心想令魍魎捉彼乃降取尸陀林灰加持七遍與彼人即得愛樂又法取牛黃加持七遍點自身額上能令眾人見者愛樂毘那夜迦不能損害熾焰成就故又法於己身上布明梵字彼羅剎眾退散百由旬外又被毒蛇經半年不差明之即差又於壁上畫劍契又畫句律迦大蛇纏劍上其劍周圍有火焰即加持千遍以示病者病者即下語加持一百八遍病者常蒙聖者擁護每日加持殘食置淨處供養聖者常得如願行者瞋怒結心印稱吽字一切惡雲退散又取棘針和羅視迦油明燒能止大雨能令行者成結大界亦成就千種事業又說無動尊金剛畫像法身著赤土色衣左垂辮髻斜視童子狀手執金剛杵及寶棒眼微赤坐石上瞋怒遍身火焰於像前結愛樂一切印契皆得成就依前法作所樂騰空隱形及所愛法隨意成就縱無畫像獨處閑靜或在寺中或山窟中離雜閙處所求者一切皆得成就加持患瘧病者即自縛下語加持鏡亦得像現問事皆說取童子或童女置道場中召神入令下壇中問一切事皆得次欲成就繫迦羅法於月一日日中時著種種香華供養不歇誦明一百八遍念壇中一切諸佛菩薩每日念誦滿一月日如法供養已用苦練木柴燒火遏迦木上塗蘇白芥子加持燒火從黃昏燒火至夜半乃至日出繫迦攞即來語行者言使我作何事行者攝受已後常隨行者所使必得隨順乃至使往天上取天女即將來所須飲食齒木水等皆得給侍