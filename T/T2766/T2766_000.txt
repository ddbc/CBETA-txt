六是五根揵度七是定揵度八是見揵度尋此人□是奢摩達多何以知之毘婆沙云奢摩達多能知是義其時入定不得諮問入定已後迦旃延造論第二是佛滅度後六百年中有五百羅漢共師迦旃延造毘婆沙有百分毘婆沙此云眾說五百羅漢大眾共說此即解八揵度荊女五分釋雜揵度次女五分釋使揵度次有十分釋智揵度合有六十分流傳此土餘四十分釋後諸揵度涼州亂失本不來復有鞞婆沙有十四分不出姓名似是毘婆沙抄也第二佛滅度後七百年中有法勝比丘造四分毘曇嫌毘婆沙廣博難尋故擇採毘婆沙要解二百五十偈以為四分即阿毘曇心此謂為無比法所明無漏慧解隔凡成聖無能比者王領諸數明其四分領諸論也第四佛滅度後八百年中有達摩多羅造雜心有十四分即是論主之師所明眾多不止一義故言雜也其謂毘婆沙太廣難尋法勝四分略而難見取毘婆沙三百五十偈足法勝為六百偈故其文云極略難解知極廣令智退我今處中說廣說義莊嚴略難解知非毘曇之略廣令智退斥婆沙太廣此等四論皆是薩婆多部皆明見有得道次有成實論來有師言是曇無德部論或言譬喻部今謂此論無的譡一部遍採眾家之義釋善者而從之後佛滅度後五百年中有人有法名為正法六百年去此為像法故言願為未來像法眾生也又應知五百年後魔王出世欲壞佛法於時馬鳴龍樹及提婆等更造三論至今三寶不斷由三大士魔王不復能壞佛法也如來滅度千五百年後即是末法所有大乘經藏皆龍王持去五濁興行五濁者一劫濁二命濁三煩惱濁四眾生濁五見濁也濁乃無量一方化宜且說五種劫濁眾惡紛馳度虜兵飢餓大劫捋壞大生怖畏也命濁者保翫此身謂舉常然無常忽至死至無期迫焉而到可畏怖處煩惱濁者煩或纏結繫縛行人排迴色聲沈流香味造惡為盛不能自改眾生濁者各各不同讒良賢善有財大慳貪而求施行於欲事不擇親善非謗三保如是眾惡亦不可樂廣在釋論見濁者起諸邪見專事天神奉養外道殺生求福為惡彌甚為痛可援也此時欲到人應怒力宣揚顯說住昔過去諸佛名字者此下第二請問佛名及以國土願為解說得聞法要第三結請也佛告文殊此下第二段如來答問就答中凡有二階第一欲答先歎善哉先歎次勅後許宣說嘆中善哉是總嘆也善猶好也所讚事好故名為善哉是助辭乃能為諸菩薩問等出其善事汝大慈無量者第二答前下為眾生上云願為未來像法眾生今答云汝所以為眾生者乃是汝慈無量所以歎善哉也問此往昔諸佛名字此第三答第二問宣揚顯說往昔過去諸佛名字及清淨國土莊嚴之事今答云汝所以問諸佛名字及國土者乃不自為但為眾生身汝今諦聽此第四前結請上云願為解說得聞法要今答言汝審須聞者汝今諦聽教其安三慧也汝今諦聽一法戒其安聞慧也善思思慧也今之教安修慧汝既能安三慧乃今分別為汝說之眾坐諸菩薩此下第二明時眾渴仰也佛告東方去此十恒沙此下第二段正答前問就正答中凡有三種段第一想行第二單廣願第三單廣行也就初想明行顯中凡有三階第一牒他方佛名即答其上問諸佛名字既出佛名已第二歎彼佛德業第三略明行願也東方去此佛剎十洹沙第一明彼佛去近遠也有佛名藥師第二句牒彼佛名答文殊汝問我言願為未來像法眾生說諸佛名字今正答汝云此佛剎十洹河沙有佛名藥師瑠璃光豈不酬前問耶解云藥師者借譬受名世之藥師能除人病內病明如來能除眾生三毒四到諸惡重罪教令修行四等六度辟藥師也瑠璃光世之瑠璃是拘所珍內明明果體具萬德譬之瑠璃也光者能除闇冥欲明佛果具足空有二解喻之光也十號之中第十號者一者多他阿伽度此方譯名曰如來亦名如去亦名如住如來者此是應佛是慈悲故乘婆若乘來化三界故云如來故法華經論云一者應佛菩提隨所應見而為示現故如經皆謂如來出釋氏宮去伽耶城不遠坐于道場得阿耨菩提故如去者此是報佛也乘如實道成心覺去故云如去法華論云二者報佛菩提謂十地行滿足得常涅槃證故如經善男子我實成佛以來無量無邊百千萬億那由他劫故如住者此是法佛古一如常住不變故云如住法華論云三者法佛菩提謂如來藏性淨涅槃常恒清淨涼不變易故如經謂如來實如知見三界之相乃至不如三界見三界故第二阿羅訶者此方住譯名為應供亦殺賊云亦云不生應供者如來堪受世間二乘人天供養故云應供也能斷五住煩惱及習故名為殺賊也無明螫皮脫故於後世田中更不受生死名為不生具此三義名阿羅訶也第三三藐三佛陀者此方住譯名為正遍知也正者異外道遍知異二乘二乘之人俱知有作四諦不知無作四諦故不得稱為遍知如來有作無作但知故秤為遍知也故云正遍知第四毘侈遮羅那三那者此方住譯名為明行足明者三明也行者三業也小乘者之人宿命明過去但知八萬劫事天眼明未來但知八萬劫事漏盡明現在但知四住煩惱盡以不具足故不稱明行足乃至諸菩薩等雖知無量恒河沙劫事由未窮盡是故不得言足欲明如來達三世窮盡故稱為足也行者餘人三業有失故不得稱足唯佛無失故得稱足也第五修伽陀者此方住譯名為善誓善者名好誓者三去名為好說好去者乘如實道成正覺去故云好去好說者以此實理如實為眾生說故名好說聲聞之人非究竟去故不名好去不能深達眾生機根為說法故不名好說如來一者深達物機二者去是究竟故云好去說也第六靈加備心此方住譯名為世間解云何世間有三種一者眾生世間二者器世間三者智正覺世間眾生世間者正報也器世間者依報也智正覺世間理也如於此三種世間了了解知故名世間解也第七阿耨羅者此方住譯名無上士也云何名無上士一切眾生中佛為無上一切法中涅槃為無上佛何故無上以證無上法故法既無上人亦無上必亦云法何故無上以無上人證故人何故無上證無上法故云無士也第八富樓沙曇藐波羅提者此方住譯名為調御丈夫調御有五種一者官法調御民二者父調御其子三者師調御門徒四者閻羅王調御諍罪人之業五種調御中前三種是現在調御第四是未來世調御第五以調御者三世俱調御故勝鬘經云我久安立汝前□已開覺今復攝受汝未來生亦然是故得知三世俱調御也佛以𩋣語濡語以此三種語調御眾生令出生死故云調御丈夫也第九舍多提婆摩嵬舍喃者此方住譯名自天人何以旦明天人師者欲明如來乃是一切眾生師但以六道之中天人為勝隨勝說故名天人師也佛陀者第十號也此方住譯名為覺者云何覺者如來於菩提樹下眾生非眾生數了了覺知故名為佛久自覺覺他故號名佛也度脫生老病死者明彼佛救利此病生苦者其在胎之時去住隨母東西冥冥獨苦家人家人誰能自知母若飲多則身俘湧母若飲少則飢腸以閉母若急行則頸如繩玄母若安坐則身如山壓無有光明如黑闇地獄不得動轉如鐵網地獄母若飲熱如濩湯地獄母若飲冷則如寒氷地獄千五百歲邊受諸苦乃得出生出生之苦復難思念當其出生之時泡帶纏身猶如被縛血流泛肉何異剎皮當墮草上如墮刀山風來吹身若寒氷切體不覺失聲拔似千錐競琢神慮蒼芒壞抱冥昧不知有天地不知有日月不知有父母不知有兄姉痛楚常多啼叫無息三兩年中稍辭乳餔肌宵雖長而心識尚昏見水便投死而弗悟持身赴火不審誰為引刀自刺痛而啼哭從高墜下無有畏心或匍匐路衢不知還返逢狼過虎不生怖怯此為生苦實亦難處老苦者夫物盛必衰莊年必老此事曉然驗由指掌是以黑鬢輻留絡為空髮所驅紅顏權寄必為霜眉所奪脈途稍絕五陰俱空筋髓漸枯四支誰安遂使目清雙膿耳開兩塞鼻不嗅香舌失甘辛身不覺觸意識昏癡髮𩭦齒落腰曲背膢舉步寸遲言不可解而少年雄勇空道誰知曩曰豪華今且何在從使路設高軒而永絕登門臨駿馬終辭跨躍堂𩚵清罇而心無希羨庭歌舜目豈窺瞻昔日莊年縱欲不修微善泉路方臨猶不改悔一陷泥津寧布更出病苦者三毒諸殃遍滿世界四大痛惱偏集閻浮但業有高低報亦輕重或晨旦清強而片時病集遂使連年抱㿃歷歲癭纏或蟲穿骨畏白節相通膿流皮外四支參穴成腹大如鼓頭尖若錐叫聲徹路臭氣填門或手足臃捲或腰背膒瘻舉步如山身臂如鐵或冬溫夏疫乍熱乍寒命危似電氣喘如截或值諸毒筋離肉斷求生不得求死無緣或焦否寒五藏被離歷歲飲膿連年吐血或瘡廊競生雍疽爭出項羸似綖面腫如囊或眼裏血流兩耳膿出天地雖廣熟看不見雷震破山了然不覺手床濡褥不得安眠口異飡糜恒常骨立或顛狂錯亂意識昏癡入水如歸赴火寧覺或口閉如鉗舌強如石搖頭作語動眼為言或腦裏一蛇除而復出心中二鬼針而更生如此病苦不可思議雖凔天妙饍無異鐵丸地上甘蔗劇如銅汁善神不祐惡鬼競逼床炴火欲眠不得廗非爐炭願坐無因如此諸病實為大苦死苦者蓋浮生在世徒唱百年長短參差終成謬說或胎中墮落盛年蕩逝或絕命私門或為刀官市或墜足相川或縊首荒谷或裂體五車或分骸四裔或入水逢蛟或遊山遇虎或蘊中聽火或懷清受餓並由因果叢雜業報參差雖曰百年誰蒙其一是以笑聲未絕而哭嚮行聞慶容纔移而哀賓已進遂使繡愰障塵彫階積草歌堂聚狩舞壂栖禽願本室而懷疑望虛靈而抱畏鍾心之受即見怨家結髮之親便成讎府當其平昔之時或趍鏘朱閤雍容紫閨搖玉珮於素裙照金㹦於縣首榮心奪曰宦志陵雲豈意且發高堂而暮沈丘隴螻蟻飡其軀骸地獄收其魂魄於是刀鋒鏃背劍刃穿胸鐵蟒纏腰銅蛇繞骨長鉗出舌利釘刺眼冷氷徹髓熱炭煎皮遂致觔碎鋸齒之間血流磨床之外或舒五藏於析邊又懸四支於鉤側牛頭八角觸肉灰離獄卒四牙齒腦糜爛雖復連年噉鐵不解長飢歷劫欽銅寧知救永渴此為此苦亦實難當發心自誓行十二願者依地持論是發菩提心發心有四種一者大悲發心二者護法發心三者觀身過患發心四者求最勝果發心大悲發心者觀六道眾生俱有纏縛以是之故發菩提心地獄即有受罪之苦畜生相殘食之苦餓鬼即有飢餓之苦神有闕事之苦人中即有求欲之苦天中有捨報之苦觀此眾生俱沒苦海雖欲求利不知出路我今發心盡欲證拔是名大悲發心第二護法發心者法有三種理教行也法者是常但時有通塞人行藏或值世陵遲正化漸隱虛言與賓教並流險逕則與夢途爭徹眾說紛如異端競作聖雜逼真正道殆亂菩薩作是念我師釋迦如來於無量阿僧祇劫受諸懃苦集此法寶欲使久住於世道利群生如何一旦將知沈沒我今為護法故發菩提心不惜身命欲使大道隱而更彰悟昏世令諸世間得正見眼是名菩薩護法發心第三觀身遇患發心者菩薩作是念我此身者乃是生老病死之宅無常苦空之藪身為受惱之起心為覺苦之主處胎十月與不淨同居及其生也則眾苦所集或病苦痛切晝夜無聞或恩愛別離怨憎合會成所求不得煩琬懊惱或衣食不充茲茲曉夕略說有八生老病死恩愛別離怨憎合會求不得苦五盛陰苦旋還六道受此之苦莫知其齊若不厭離何由可以我今發心此眾苦難離而得離無上聖道難得而得證是名觀身過患發心第四求最勝果發心者諸佛平等有二種身一者生身其足三十二相八十種好端嚴殊特世無疇類能使惡心眾生見即和悅豈況聽善之人覩而無益二者法身充滿法界具足十力四無所畏四無礙智十八不共法大慈大悲一切種智此者求離生死飢渴寒熱絕六道之紛羇辭五住之煩穢即是學者之所以折仰發心者之玄期良由所捨處輕重是名求最勝果發心也令一切眾生所求皆得此下第三雙結行願也第一願者此下正說段中第二階單廣願亦是去其未得義明佛果於已是未有所以願求就理論行願買是一時所以人先願後行者理推願先行據後者何以知之常言願為慕廓行則闐滿故明願先行在後也就明願中大分為二第一出願體第二結願令買後就初明願中凡十二願今為六雙初上求佛果為一雙第二功德智慧為一雙第三自行化他為一雙第四就慈悲體為一雙第五制大魔化外道為一雙第六就慈悲境為一雙也今置後就初一雙中不自分別以為兩異何者初願願作穢土佛身第二願願作淨土佛身此二願是菩提善善報果身就初求穢土身中復分為三第一標數第二興願第三迴施眾生也第一願者第標數也使我來世第二興願令一切眾生如我無異第三迴施眾生也第二願者此一願願作淨土佛身就此願中凡有三別第一標數第二興願第三施與眾生第二願者初標數使我來世第興願就興願中復分為二初第一求未來報果第二求未來習果也自身猶如瑠璃淨無瑕穢豈非淨土身夫瑠璃之體淨若無形像淨土之身有虛無之身無極之體也功德魏魏此第二明菩提善習果也如日照世明智慧習果也幽冥眾生悉蒙開曉第三下施眾生也第三願者此一雙明福德莊嚴智慧是其智慧莊嚴此二莊嚴廣如別章此應具論然今且可釋其名字其功德者亦名福德福謂福利善能資閏福利行人故名為福此福是其善行處德故名福德如清冷等是水家德功謂功能善有資閏利益之功故名為功此功還是善行處德故名功德言智慧者依如毘曇決斷名智對諸忍故若依成實無著名智別想識故通相以論知法名智觀達秤惠此智與慧通釋一物隨義別分非無差異具相如何依如地持知世諦者名之為智知第一義記以為惠故彼之言於一切法部分知者名智波羅蜜於第一義開覺名波若波羅蜜涅槃亦然若依地論證第一義名隨智者了達教法名隨惠者皆得無傷此二經中名為莊嚴亦名律儀亦曰助法亦復說之為菩提具言莊嚴者如涅槃說能嚴行人故曰莊嚴又復諸行共相莊飾亦曰莊嚴如莊嚴具眾寶間錯言律儀者如地持說此二內調故名為律合法秤儀言助法者望果為言資順菩提故云助法能為佛因故復說之為菩提具使我來世佛道成就第一願求佛道魏魏堂堂第二願成佛已功德智慧之所莊嚴也云魏魏堂堂此明福德莊嚴明照世界此四字辯智慧莊行者見道第三下施眾生也第五願者此下兩段自行化他以為一雙初先自行就明自行中但有兩段第一標數第二興願也第五願者第一標數發大精進第二興願精進者昔有大杯樹多諸禽獸野火來燒三邊俱起唯有一邊而隔一水眾獸窮逼逃命無地我爾時為大身多力鹿以前脚跨一岸以後脚距一岸令眾獸蹈背上而度皮肉盡壞以慈愍力忍之至死最後一兔來氣力以竭自強怒力令得過之背折墮水而死就此願中分為二別初明持戒之始第二明持戒之終發心自誓明持戒之始所以名戒為地者經言或為平地能生眾善經戒不犯此明持戒之終也第六願者此明外化盲聾眾生盲者先世重罪若破眾生眼若出眾生眼若破正見眼故盲盜塔中珠火燈明亦盲聾者何因緣故聾答曰師文教訓不受不行而返瞋恚故聾復次截眾生耳破眾生耳若盜佛塔僧塔中物及揵推鈴故得聾啞者先世截他舌或塞其口或與惡藥令不能語或聞師教父母語而不用言噵非故啞狂者破他坐禪人破坐禪人含如婆羅門失稻田其婦復死即時狂教裸形而走又如翅舍伽憍曇比丘尼本白衣時七子皆死大憂愁故失心狂發裸者問曰先言狂者得正今言裸者得衣除狂云何更有裸答曰狂有二種一者人皆知狂二者惡邪故自裸人不知狂如說南天竺國中有法師高坐說五戒義眾生多有外道來聽是國王難曰若如所說有人施酒及自飲酒得癡狂愚報當今世人應狂者多正者少而今狂者便少不狂者多何以故爾是時諸外道輩言善哉斯難甚深是死禿高聲坐必不能答以王利智故是時法師以指指諸外道而更說飾餘事王時即解諸外道語諸外道語王言王難甚深是不知答恥所不知而但舉指更說餘事王語外道高坐指答以訖持護汝故不以言說而者指汝言汝等是狂狂不少也汝等以灰塗身俱形無恥以人髑髏盛糞而食拔頭髮臥刺上到懸勳鼻冬則入水夏則火炙如是種種所行非道皆是狂相即是法師將護汝故指而不說是名為裸形狂依如經論人之所行一不得少昔有兄弟二人出家求道一人持戒誦經坐禪一人廣求檀越修諸福業至釋迦牟尼佛出世一人生長者家一人作大白象力能破賊長者出家學道得六神通阿羅漢而以薄福乞食難得他日持鉢城乞食遍不能得到白象廐見王供象種種豐足語此象言我之與汝俱是有罪逼象即感結三日不食守象人怖求覓道人見而問言汝作何術令王白象病不能食答曰此象是我先身時弟共於迦葉佛時出家求道我但持戒誦經坐禪不行布施弟但廣求檀越作諸福業布施不持戒不學問以其不持戒誦經坐禪故今作此象大修布施故飲食備具種種豐足我但行道不修布施故今雖得道乞食不能得以是事故因緣不同病得愈者病有二一者內病五藏不調結臥宿疹二者外病奔者逸馬推押墮落兵刃刀杖種種諸病亦有先業病者問曰以何因緣得病答曰先世好行鞭杖考掠繫𨳰種種惱故今世得病現世病不知將身飲食不節臥起無常以是事故得種種病如是有四百四病以佛神力故令病者得愈形殘者得具足云何名形殘若有人先世破他身截其頭截手足或破佛像及父母像故形殘不具足蒙佛大恩皆得具足譬如祇桓中如字揵極秦言是波斯匿王兄子端正勇健心性和善王大夫人見之心著即微喚之欲令從己揵極不從夫人大怒向王讒之反拔其罪王聞即節節解之棄於塚間命未絕頃其夜虎狼羅剎來欲食之是時佛到其邊光明照之身即平服其心大喜佛為說法則得三道佛幸其手將至祇桓是人言我身己破己棄佛續我身今當盡此形壽以身布施佛及比丘僧明曰波斯匿王聞是事來至祇桓語揵極言向悔過汝實無罪枉相形害今當與汝分國半治揵極言我亦厭矣王亦無罪我宿世殃各罪報應爾我今己身施佛及僧不復還也如是若有眾生不具足者蒙佛光明得具足就此願中但有二別第一標數二出外化之境即是盲聾眾生何意無興願明公何假興願求病六情不具所以此中不興也第七願者此下兩願就慈悲體為一雙初一願是悲願就此中復分為之第標數第二興願即出悲體第三下施眾生第七願初標數使我來世此下第二興願就興願中復為三第一出悲家境第三正明悲體若有苦惱無救護者此明悲境我為此等設大法藥第二正出悲體令諸疾病皆得除愈第三迴施眾生第八願者第二明慈體就明慈體中亦分為三第一標數第二興願即出慈體第三迴施眾生第八願者初先標願使我來世第二興願就此中復分為二第一出慈境第二出慈體也使我來世以善業因緣為諸惡業無量眾生第一出慈家境也講宣妙法第二慈體□度脫得實智入智慧門得權智也普使明了第三迴施眾生也第九願者此是第五制天魔摧外道為一雙置後就初制天魔願中凡有三階第一標數第二興願下制天魔第三上隆三寶第九願者第一標數使我來世摧伏惡魔第二下制天魔有兩句初制天魔下句他外道也顯揚清淨無上道法第三上隆三寶即釋上句云何那若使佛興願但位心制天魔及外道此心非善下釋言所以制天魔本為上隆三寶並無惠意也第十願者第二化諸外道何意化外道乃言王法所加解言九十六種道王亦是一道豈非化道耶就此願中復分為二第一標數第二興願第三施眾生第十願者第一標數使我來世此下第二出願家事也如是諸苦惱眾生等悉令解脫第三下施眾生耶第十一願者此下第六雙出慈悲境此第一先標悲境就此中復分為三第一標數第二興願第三出悲境即下施眾生第十一願者使我來世第二興願者若有眾生飢火所惱此下第三出境即下施眾生也第十二願者此下第二次出慈境就此凡有五階第一標數第二興願第三出慈境第四與樂第五總結十二願者第一標數使我來世興願若有貧凍裸露