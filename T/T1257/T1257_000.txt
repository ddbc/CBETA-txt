如是我聞一時佛在舍衛國祇樹給孤獨園與大苾芻眾千二百五十人俱并諸菩薩摩訶薩爾時世尊告苾芻眾言有一菩薩名摩里支而彼菩薩恒行日月之前彼之日月不能得見菩薩今此菩薩而不能見亦不能捉不能禁縛火不能燒水不能漂離諸怖畏無敢輕慢諸惡冤家皆不得便汝諸苾芻我昔知彼摩里支菩薩摩訶薩名號亦不能見不能捉不能禁縛火不能燒水不能漂離諸怖畏無敢輕慢一切冤家皆不能侵若有苾芻知彼菩薩名號如上諸惡不能得便亦復如是即說陀羅尼曰怛儞也他唵播那訖囉摩細烏那野摩細迺囉摩細阿里迦摩細摩里迦摩細烏里摩摩細嚩曩摩細虞羅摩摩細支嚩囉摩細摩賀支嚩囉摩細桉多里馱曩摩細娑嚩賀復說摩里支菩薩陀羅尼能令有情在道路中隱身非道路中隱身眾人中隱身王難時隱身水火盜賊一切諸難皆能隱身不令得便又復有煩惱者非煩惱者為作擁護有迷悶者非迷悶者亦皆擁護乃至象王師子龍虎之難一切時中常作擁護即說陀羅尼曰怛儞也他阿路多路迦路娑蹉路三摩母里馱致囉乞叉𤚥薩波里嚩覽薩里嚩薩怛鑁室左薩里嚩婆喻波捺囉吠毘藥娑嚩賀曩謨囉怛曩怛囉夜野摩里支禰嚩多夜賀里迺野摩嚩里多以瑟也彌怛儞也他唵晚多隷嚩那隷嚩囉隷嚩囉賀目契薩里嚩努瑟吒鉢囉努瑟吒喃滿馱滿馱目欠婆嚩賀唵摩里支娑嚩賀唵嚩囉隷嚩那隷嚩囉賀目契薩里嚩努瑟吒鉢囉努瑟吒喃滿馱滿馱娑嚩賀爾時世尊說此陀羅尼已會中苾芻之眾并諸菩薩天人阿修羅乾闥婆等一切大眾聞佛所說歡喜信受復次佛言若有眾生依此廣大儀則結大毘盧遮那印觀想日月光明如是日月成摩里支菩薩而彼菩薩手執針線縫惡冤家口之與眼令不為害佛言彼摩里支菩薩恒行日月之前彼之日月雖復光明而不見彼菩薩是故我今說大三寶真言曰唵播那訖囉摩細波囉訖囉摩細烏那野摩細嚩那摩細迺囉摩細桉多里馱曩摩細娑嚩賀怛儞也他阿隷酥迦隷母隷三摩母里馱致囉乞叉𤚥薩里嚩婆曳數娑嚩賀唵晚多隷嚩那隷嚩囉隷嚩囉賀目契薩里嚩努瑟吒曩滿馱滿馱娑嚩賀今此真言若人持誦之時凡有所求須稱自名即時摩里支菩薩以慈悲力為彼眾生於道路中擁護非道路中擁護眾人中擁護水難時擁護火難時擁護乃至一切之處悉皆擁護令得增長一切吉祥之事今有成就之法用好綵帛及板木等於其上畫無憂樹於此樹下畫摩里支菩薩身如黃金色作童女相挂青天衣手執蓮華頂戴寶塔莊嚴如是畫已於此㡧前誦最上心真言八千遍所求之事決定成就其真言曰唵摩里支娑嚩賀今此真言亦能消除一切病苦若人於其摩里支菩薩㡧前作護摩者而能增益象馬財穀富樂之事其作護摩者若用酪酥蜜努里嚩草作護摩一千遍得人愛重無病安樂獲財寶等若以酪稻穀粆糖作護摩一千能降夜叉女若以芥子油󱀼摩木作護摩一千能生冤家病若以自身血芥子油作護摩一千能殺彼冤家若要却息除冤家災以乳汁作護摩一千若要消除諸毒及降拏枳儞鬼逐日誦摩里支心真言八百遍復得聰明其真言曰唵嚩囉隷嚩那隷嚩囉隷嚩囉賀目契薩里嚩努瑟站滿馱滿馱娑嚩賀摩里支菩薩六字最上心真言唵摩里支娑嚩賀此心真言印以二手合掌十指微曲如花開敷却以二大指屈捻二中指如拳相結跏趺坐安印相於臍輪上今此心印能成就最上一切事若求最上勝法而得用之若中下之事不許用之此之心印速能成就廣大清淨吉祥福德速能消除一切障礙罪業一切處常得眾人恭敬摩里支菩薩一百八名真言若人持誦恒作擁護其真言曰怛儞也他阿里迦摩細摩里迦烏那野摩細迺囉摩細嚩曩摩細虞羅摩摩細支嚩囉摩細摩賀支嚩囉摩細桉多里馱曩摩細娑嚩賀曩謨囉怛曩怛囉夜野怛儞也他唵晚多隷嚩那隷嚩囉隷嚩囉賀目契薩里嚩努瑟吒鉢囉努瑟吒喃滿馱滿馱目欠娑嚩賀此儀法出持明天品中次別明成就法令彼行人先作觀想想彼摩里支菩薩坐金色猪身之上身著白衣頂戴寶塔左手執無憂樹花枝復有群猪圍繞作此觀已若遠出道路如有賊等大難以手執自身衣角念心真言七遍加持衣角復結彼衣角冤賊等難不能侵害復有成就之法先令行人入三摩地想月輪之上有一桉字復更思惟一切法中都無有我次觀自身遍虛空中如毘盧遮那佛相於金剛蓮華藏師子座上結跏趺坐身真金色髮髻頭冠結毘盧印善相端嚴憶念𤚥字時月輪出光普遍照曜成摩里支菩薩復誦此真言唵摩里支娑嚩賀是時菩薩手持針線身現金色縫彼惡者口之與眼令不侵害復有成就法令童女合線二十一條斷者勿用誦根本真言一百八遍加持其線真言曰曩謨囉怛曩怛囉夜野摩里支禰嚩多夜賀里迺野摩嚩多以瑟也彌怛儞也他唵晚底隷晚底隷晚多隷嚩囉隷嚩囉賀目契薩里嚩努瑟吒鉢囉努瑟吒曩作芻里目欠滿馱儞娑嚩賀復念此真言一百八遍真言曰曩謨摩里支禰嚩多曳怛儞也他唵晚多隷嚩那隷嚩囉隷嚩囉賀目契薩里嚩努瑟吒誐囉砌滿馱彌娑嚩賀如是念誦加持已若自擁護以彼線結其七結隨結念摩里支菩薩一聲然後將線戴在頸上如在道路有急難之處復念摩里支菩薩真言自身及彼同行之者俱得解脫若於自住處如前作法白日對日夜分對月誦此真言七遍決定獲得成就真言曰曩謨薩里嚩沒馱󰂛地薩怛吠毘藥怛儞也他阿隷酥迦隷母隷三摩母里馱致囉乞叉囉乞叉𤚥薩里嚩婆曳毘藥娑嚩賀唵嚩囉隷嚩那隷嚩囉賀目契薩里嚩努瑟吒滿馱滿馱娑嚩賀唵摩里支娑嚩賀唵嚩囉隷嚩那隷嚩囉隷嚩囉賀目契薩里嚩努瑟吒鉢囉努瑟吒喃滿馱滿馱娑嚩賀唵摩里支娑嚩賀烏里摩摩細嚩曩摩細虞羅摩摩細支嚩囉摩細摩賀支嚩囉摩細桉多里馱曩摩細曩謨囉怛曩怛囉夜野怛儞也他唵晚多隷嚩那隷嚩囉隷嚩囉賀目契薩里嚩滿馱滿馱娑嚩賀唵摩里支娑嚩賀唵晚多隷晚多隷晚多隷嚩囉隷嚩囉賀目契薩里嚩努瑟吒喃滿馱滿馱娑嚩賀唵摩里支娑嚩賀唵晚多隷嚩囉隷嚩囉賀目契薩里嚩努瑟吒鉢囉努瑟吒喃作芻目欠滿馱彌娑嚩賀唵晚多隷嚩那隷嚩囉隷嚩囉賀目契薩里嚩努瑟吒鉢囉努瑟吒喃誐囉體滿馱彌娑嚩賀唵阿里迦摩細娑嚩賀唵摩里迦摩細娑嚩賀唵桉多里馱曩摩細娑嚩賀唵帝祖摩細娑嚩賀唵烏那野摩細娑嚩賀唵虞羅摩摩細娑嚩賀唵嚩曩摩細娑嚩賀唵支嚩囉摩細娑嚩賀唵摩賀支嚩囉摩細娑嚩賀如是等真言與前儀則同用所求之事皆得成就復有成就法誦此最上心真言唵摩里支娑嚩賀所為息災增益調伏敬愛作法同用必獲成就又持誦者如為降伏須作觀想思惟彼人坐風輪之上以自手執羂索及鉤以賀里字吽字安在他人心中作觀想已召請可一百由旬外或男或女俱來集會皆悉降伏而無不順所求成就復有成就法初出時令一童女洗浴清淨以白花栴檀塗身著白衣服住衢摩夷作者曼拏羅中燒安悉香用燕脂染手大指令念此真言一百遍真言曰唵唧里唧里目娑嚩賀復誦真言八百遍加持其油將此油亦塗大指上塗已指面明照能現天人等像復誦唵𤚥真言加持燈八百遍其童女能見過去事如對目前及能調伏一切母鬼之眾復能更念唵晚多隷𤚥目真言阿喻多數決定能知一切善惡之事復有成就法能令冤家生其病苦為害不成用燒却人灰土及骨粖復取冤家脚下土同和一處為埿作冤家形復用毒藥芥子乳阿里迦木同合書冤家名及真言書在屍衣之上其真言曰唵摩里支阿母劍入嚩里拏誐里恨拏誐里恨拏波野吽𠷑吒娑嚩賀復誦此真言八百遍藏冤家舍下令彼生病或用一髑髏以前毒藥乳等於髑髏上書冤家名及書一𤚥字於𤚥字周迴書四箇囉字以佉禰囉木火炙其髑髏彼髑髏作惡相藏在冤家舍中決定生病若欲殺冤家命亦用毒藥鹽芥子自身血合為墨以人骨為筆亦於髑髏上書冤家名并書吽𠷑二字念真言八千遍彼決定死真言曰唵摩里支吽阿母劍摩囉野吽𠷑吒娑嚩賀誦此真言已若將髑髏埋在屍多林中第三日命壞若欲令冤家心亂以烏翅一隻念真言八千遍加持其翅藏冤家舍中經一剎那間速令心亂真言曰唵摩里支左羅鉢囉左羅尸伽囉誐彌儞阿母迦夢左吒野吽𠷑吒娑嚩賀或觀想冤家乘駝亦一剎那中令得心亂若欲令冤家憎愛鬪諍用燒屍灰河兩岸土及冤家足下土同和為埿作冤家形倒安其面以水牛及馬毛為索縛冤家身用毒藥芥子并油塗彼身上用水牛血馬血及󱀼摩木於屍衣上書冤家名書四箇𠷑字中間書一吽字周迴書𤚥字圍之內於冤家心中安置口誦真言及想冤家乘水牛及馬互相持殺彼冤家即互相憎嫉真言曰唵摩里支吽阿母劍尾禰吠沙野吽𠷑娑嚩賀或作賀囉及努里誐二天形埋在屍多林中念前真言亦得憎嫉或用水牛角馬骨作冤家形以毒藥芥子水牛血馬血書冤家名在冤家身上以佉禰囉木火炙復念前真言一剎那間彼互憎嫉其所作形亦藏冤家舍中我今復說大摩里支降伏冤兵之法若有國土被隣國冤兵來侵境土時大國王若欲破壞調伏於此成就之法深生信重先請益阿闍梨如法供養然敘所求之事時阿闍梨為一切眾生發慈愍心入三摩地彼曼拏羅中一切供獻使用之物並須周足及同作法事之者不得闕少於摩里支菩薩㡧前用白檀作曼拏羅獻白花燒香塗香并花鬘等以酪乳粆糖作供養食念獻食等真言各七遍真言曰唵摩里支博訖旦鉢囉帝蹉娑嚩賀誦塗香真言七遍唵摩里支巘馱鉢囉帝蹉娑嚩賀誦花真言七遍唵摩里支補瑟波鉢囉帝蹉娑嚩賀誦燈真言七遍唵摩里支禰波鉢囉帝蹉婆嚩賀誦燒香真言七遍唵摩里支度波鉢囉帝蹉娑嚩賀誦此真言已阿闍梨發歡喜心迴施供養菩薩然觀想自身作大勇猛相誦禁冤兵真言三阿喻多真言曰唵晚多隷嚩那隷嚩囉嚩囉賀目契薩里嚩努瑟吒里布賽儞焰娑旦婆野吽𠷑吒娑嚩賀誦此真言清淨齋戒必見善惡祥瑞然即作於護摩法先作護摩爐用波羅舍木菩提樹木優曇鉢樹木新濕者為柴各長十二指用乳酪粆糖搵柴兩頭以努里嚩草同作護摩八千誦前禁冤兵真言亦八千即一切所求之事皆能成就復次用樺皮及匹帛上以供俱摩香牛黃同書真言先書冤人名次書𤚥字圍繞次書室止二字圍之復書末多隷菩薩真言圍繞周迴如花鬘相復書𤚥字圍繞於𤚥字外書暗𤚥探𤚥四字圍繞四方作四門及四維上下逐方寫金剛器仗令國王宰臣等或頸上或臂上各戴一道能與一切軍眾作大擁護入陣之時刀劍等器不能傷害獲大勝捷復用冤兵傷死人衣或屍多林屍衣用黃薑及雌黃書此真言在上又取河兩岸上及十字道中土燒人灰同和作冤兵主形用前書者真言安置在冤兵主心中又取土或米麵并黃薑合和作一猪將前冤兵主安在猪口中復用椀二隻合其猪身將詣冤兵之界地下安置以佉儞嚩木橛長八指釘彼心上以辛味酒肉等祭之令阿闍梨乘象或乘車馬面向陣前列幢旗上安摩里支菩薩㡧像身作黃色阿闍梨頭戴金冠身著黃衣手執鈴杵發大勇猛之心復想猪車車乘誦此禁冤兵真言八千作忿怒相冤兵自敗速得降伏真言曰唵晚多隷嚩那隷嚩囉隷嚩囉賀目契薩里嚩里布賽儞焰娑旦婆野吽𠷑吒娑嚩賀此成就法降伏冤軍無復疑惑復有成就法能降他冤擁護自眾於屍多林寂靜之處安摩里支菩薩㡧於彼㡧前以衢摩夷作曼拏羅獻五種供養隨其自力阿闍梨身著皂衣頂戴皂冠手執鈴杵發勇猛心觀想摩里支菩薩作忿怒相有三面面有三目一作猪面利牙外出舌如閃電為大惡相身出光焰周遍照耀等十二箇月光體著青衣偏袒青天衣光如大青寶等身黃金色種種莊嚴臂有其八右手持金剛杵金剛鉤左手持弓無憂樹枝羂索頂戴寶塔立月轉內右足如舞踏勢左足踏冤家身阿闍梨念誦真言作忿怒相復取河兩岸土人骨粖燒屍灰同和作冤家形復用苦辣者毒藥鹽芥子及曼陀羅汁同和於屍衣上書冤家名及真言亦入在冤家心中真言唵晚多隷嚩那隷嚩囉隷嚩囉賀目契吽阿母劍摩囉野吽𠷑吒娑嚩賀復用乾屍肉及安悉香同和作丸以人脂搵藥取燒屍殘柴為火與芥子油作護摩八千每一護摩稱冤兵師王名作此法已欲要禁縛即得禁縛欲要殺害即可殺害或阿闍梨面向冤陣用人骨粖及人脂芥子油作於護摩口誦真言一剎那中冤軍自降復有成就法能息畜類災難若欲作法用白檀供俱摩牛黃同和書真言於白幢上安置畜厩門樓之內復紙上書真言令牧放者頂戴復於畜類頭上亦戴一本即書暗𤚥探𤚥此四字真言次書縛字周迴復書𤚥字周圍一匝如是書寫復用佉禰囉木作橛長八指以五色線纏之誦真言一百遍釘其橛真言曰唵摩里支吽薩里嚩尾近曩烏酥那野吽𠷑吒娑嚩賀此真言加持橛及發遣魔通用皆得然後於彼厩中嚴飾清淨面東安置摩里支菩薩㡧像於菩薩前作護摩爐四方掘深一肘以香水灑淨爐四角安四閼伽瓶入五穀香水滿中以白檀塗瓶四面復用五種樹枝尼俱陀樹菩提樹憂曇鉢樹阿沒羅樹阿里迦樹誦真言八百遍安彼樹枝在瓶口之內各用素帛二幅蓋瓶然用前加持者佉禰囉木橛釘護摩爐四角中復用衢摩夷塗曼拏羅位次以五色紛紛壇用俱酥摩花憂鉢羅花白蓮華妙香花以有味白檀薰彼花散在壇上用乳酪粆糖粳米飯滿鉢獻供養燃酥燈周迴嚴飾排立幢幡幢上懸素帛二幡書前真言燒安悉香如是供養菩薩作大歡喜所求成就次下別明護摩法復次別明護摩之法於摩里支菩薩前掘護摩爐深一肘作四方相脣緣闊四指上作金剛杵一周如蓮華相爐中安金剛杖阿闍梨即以衢摩夷塗壇散花供養復自洗浴著白衣戴冠及諸莊嚴手持鈴杵發勇猛心加持護摩爐若遣諸摩用佉禰囉木橛四箇釘爐四角於爐四邊布吉祥草阿闍梨東邊面西坐吉祥草座結印誦真言一百遍加持使用之物安置右邊用淨水椀安在左邊當前安閼伽鉢以香水雜花安在鉢中用蜜酪搵尼俱律陀樹木憂曇鉢樹木為柴入於爐中即鑽木出火作於護摩觀想爐中生一阿字阿字化成月輪輪上復有火天即誦真言召請火天真言曰唵𪾼呬也呬摩賀部多禰嚩乙里史尾惹散多摩誐里呬怛縛阿護帝摩賀囉摩始𤚥散儞賀覩婆嚩唵阿誐曩曳禰波也禰波也尾舍摩賀室里曳賀尾也迦尾也嚩賀曩野娑嚩賀誦真言已復想火天坐月輪上四臂三眼三面光明如火清淨如月身出甘露手執器仗及軍持數珠蓮華鬘左手作施願即獻閼伽水及獻五種供養即作護摩三遍以水灑淨次作息災法復觀想摩里支菩薩亦月輪中坐身如秋月之色面圓如月作童女相眼如白優鉢羅花身著白衣種種莊嚴善相圓滿光焰如火為息災故持甘露瓶常流甘露為熱惱眾生以甘露濟度作此觀已即於摩里支菩薩前獻護摩以牛骨及毛并努里嚩草用乳酪蜜搵作護摩八千即出一切鬼神等食作五種供養所獻之食用乳酪蜜乳粥脂麻粆糖同作團食獻鬼神用乳汁獻龍神用酪獻阿修羅乳粥獻天人用酥獻諸魔用酥煎食獻毘舍左用菉豆粥獻部多用酒肉食獻夜叉各以真言加持七遍真言曰唵佉佉佉呬佉呬誐里恨曩誐里恨曩誐里恨曩努薩里嚩部帝迦末陵娑嚩賀誦此真言已入賢聖堂誦菩薩心真言八百遍以閼伽瓶水向安牛馬處灑淨所有畜類及家宅之難皆得止息如是一日三時誦真言及作護摩至七日滿決定災息菩薩心真言曰唵摩里支娑嚩賀誦此真言已復結心印以二手作合掌拳其中指令大指入中指間結跏趺坐作此印法最上微妙能成一切事所有象馬牛羊等及其人口皆得息災安樂長壽復次說護摩爐相若息災爐作圓相如蓮花中間作四方界道上作金剛鬘如是作已用波羅闍木尼俱律陀樹木及馬鞭草酪同作護摩復觀想滅罪火天其災自息復次增益爐者其爐作四方相界道四指闊上以金剛鬘莊嚴中間作蓮花上安輪寶四角安紐摩杵器仗用阿里迦木優曇鉢木及俱沒那花優鉢羅花白蓮華以蜜酪酥搵過作護摩復觀想火天如黃金色身相圓滿復次敬愛爐者作三角如菩提樹葉於爐中安蓮花亦如菩提葉上安三股金剛杵周迴界道以金剛鉤鬘莊飾用菩提樹木脂麻鹽芥子染赤檀色其諸花鬘等及阿闍梨僧衣並作紅色觀想火天如曼度迦花色此花紅色名迦目迦火天復次降伏爐者作半月相周迴界道亦金剛鬘莊嚴爐中安忿怒金剛杵用燒屍殘柴人肉人骨粖以人脂搵過用屠家火同作護摩觀想火天身著皂衣面惡口出利牙作大惡相如劫火洞燃名忿怒火天如是之法是大摩里支說依法而作決定成就復次大曼拏羅成就法行毘盧遮那及一切佛同所宣說若最上曼拏羅作四方相每方作一門樓皆以瓔珞莊飾安置八柱於曼拏羅角安金剛杵寶如其明月中間安八角輪輪上安金剛杵遶輪安金剛鬘光焰如月復於八方安八寶瓶入五大藥五穀五寶令滿各以素帛二幅蓋瓶上用白檀塗瓶以花鬘莊飾獻種種食燃燈供養其第一瓶入五大藥五穀五寶以白赤黃綠青五色絹蓋之於曼拏羅上以幔幕嚴飾羅列幢幡及諸花香令弟子入曼拏羅中以衣蓋頭面用白檀塗身即受灌頂臨受灌頂時頭戴天冠種種莊嚴而為得法弟子前一切使用之物先以此真言加持唵摩里支娑嚩賀於曼拏羅中間安摩里支菩薩深黃色亦如赤金色身光如日頂戴寶塔體著青衣偏袒青天衣種種莊嚴身有六臂三面三眼乘猪左手執弓無憂樹枝及線右手執金剛杵針箭東方安阿里迦摩細菩薩誦此真言唵阿里迦摩細娑嚩賀此菩薩作童女相二臂一切莊嚴身如日初出之色偏袒青天衣手執針線縫冤家口眼南方安摩里迦摩細菩薩誦此真言唵摩里迦摩細娑嚩賀此菩薩亦童女相二臂一切莊嚴身作金色亦著青天衣攀無憂樹枝一手執針線西方安桉多里馱曩摩細菩薩誦此真言唵桉多哩馱曩摩細娑嚩賀此菩薩亦現童女相二臂一切莊嚴身有熾焰亦著青天衣乘猪手執羂索及無憂樹枝北方安帝祖摩細菩薩誦此真言唵帝祖摩細娑嚩賀此菩薩亦現童女相二臂一切莊嚴亦著青天衣手執弓箭東南方安烏那野摩細菩薩誦此真言唵烏那野摩細娑嚩賀西南方安虞羅摩摩細菩薩誦此真言唵虞羅摩摩細娑嚩賀西北方安嚩曩摩細菩薩誦此真言唵嚩曩摩細娑嚩賀東北方安支嚩囉摩細菩薩誦此真言唵支嚩囉摩細娑嚩賀如是菩薩各有三面三目內一猪面皆現童女相具大勢力各有群猪隨往若阿闍梨粉壇畫㡧及作觀想並依此儀能滅一切罪增長富貴吉祥若恒持誦一切所求無不成就復有成就法所謂息災增益敬愛降伏此四種法通用最上心真言唵摩里支娑嚩賀復有真言即唵𤚥二字此二道真言於前四種法皆得通用又降伏法者用前心真言等及賀里吽字阿闍梨作觀想安此三字真言在降伏人心上復想彼人坐風輪上以自手執羂索鉤鉤牽彼人如是觀已可一百由旬內或男或女為冤之者皆來降伏若欲降伏逆命等者用鹽作彼人形入火作護摩一日三時作至七日內必見靈驗即得降伏若欲息災用馬鞭草搵酥作護摩不唯災息兼得長壽若欲大人敬愛用烏曇鉢木菩提樹木尼俱陀樹木鉢羅舍木濕用以三甜食搵無憂樹花同作護摩百千即得國王等敬愛七日之內復用靈驗殊勝之事復有成就法用多年爛黃牛角及猪左耳血同合眼藥遇月蝕之日誦此真言加持其藥真言曰唵摩里支桉多里馱曩摩細娑嚩賀至月蝕退時住誦真言藥法即成以藥點眼得隱身通或用黑猫身上垢膩名為清淨眼藥復用三金同作丸如遇月蝕之日以藥含在口中誦前真言至月蝕退時即止以藥呪之力亦得隱身通眾人不能見不能捉不能禁縛不能劫盜亦不驚怖不被火燒一切冤家不得其便復誦此真言唵摩里支桉多里馱曩摩細娑嚩賀此真言通一切處用皆得成就復說護摩爐相爐高一肘量四方界道闊四指金剛鬘安緣道爐中間安蓮花於蓮花上安金剛杵如蓮花相於爐四邊布吉祥草右邊安一切使用之物左邊安淨水瓶鉢誦此真言加持淨水真言曰唵摩里支𠷑吒娑嚩賀加持水已用水灑淨發遣一切諸魔即時召請火天誦此真言唵𪾼呬也呬摩賀部多禰嚩乙里史尾惹散多摩誐哩呬怛嚩阿護帝摩賀囉摩室彌散儞呬覩婆嚩唵阿誐曩曳禰波也禰波也尾娑摩賀室里曳賀尾也迦尾也嚩賀曩野娑嚩賀誦此真言召請火天入護摩爐火天在日輪上三眼四臂手作施願持淨瓶蓮花鬘杖數珠身黃赤色髮豎立熾焰如一聚火擲護摩三遍獻火天能滅一切罪然後阿闍梨觀想囉字成日觀想阿字成月皆有熾焰如彼火聚於彼日上安摩里支菩薩想已即作護摩三遍獻於菩薩若求息災須自洗浴著白衣若求增益著黃衣若欲敬愛降伏著赤檀衣如是阿闍梨覺悟依法若以酪蜜酥搵蓮華作護摩一落叉求尊貴之位決定得成或於菩薩㡧前以蓮華作護摩一落叉得見摩里支菩薩本相得大富貴成就最上快樂或以俱母那花優鉢羅花作護摩一落叉亦得見彼菩薩所求成就復有成就法誦此真言唵晚多隷嚩那隷嚩囉隷嚩囉賀目契薩里嚩努瑟吒喃目佉作芻滿馱彌娑嚩賀誦真言七遍加持衣服復作佉禰囉木橛長四指戴在耳上於路行時若見賊寇惡難禁縛彼等令心迷惑不為侵害或以雌黃黃薑赤土合為顏色於銅器中畫惡人形相復於羯摩杵下書彼名安置水中必見靈驗於路上往來所有惡人必自禁止不能為惡復有成就法用牛黃及自身血於銅器中畫人形相復於心上書心真言及彼人名即以銅器安置水中誦心真言仍觀想彼人坐風輪上以羂索鉤牽彼人雖在一千由旬之外其人或男或女而速自來即得降伏復有成就法若有曾受灌頂孝敬阿闍梨於真言行得成就者作其觀想想彼暗𤚥探𤚥四字安在四方漸次化成四大山其山各廣一千由旬色如大青寶山中間有一月輪輪上有一𤚥字其字變成自身如摩里支形相於月輪中乘猪車而立身作金色六臂殊妙三面各三眼一面作猪相頂戴寶塔著黑衣及青天衣右手持金剛杵有大光明及箭針左手持弓線及無憂樹枝若夜作觀想月輪晝作觀想日輪誦此真言桉多里馱曩摩細娑嚩賀誦已言曰眾生不能見我於其後時登涉道路而得眾人不見不能捉不能禁縛不能劫盜不被輕欺無其驚怖火不可燒一切冤家皆不得便復有成就法用石黃藥酥魯多藥多誐囉比根採此藥根時阿闍梨須裸形露頭遇月蝕時或日蝕時修合為丸然後想此藥如同日月即含口中默然而住晝夜不見隱身第一復有成就法恒誦唵𤚥二字此真言妙中極妙密中深密於諸真言殊勝第一若恒持誦所欲皆得如來菩提即得成佛復有成就法觀想月輪之中有摩里支菩薩坐身紫金色放金色光著青衣及青天衣種種莊嚴六臂三面各有三眼頂戴寶塔正面黃金色微笑左面黑色出舌顰眉作大醜惡相令人怕怖右面如同秋月圓滿清淨左手執弓線及無憂樹枝右手執箭針金剛杵若能如是觀想佛言所作不虛一切所欲無不成就復有大曼拏羅成就法以五色粉粉大曼拏羅於曼拏羅外作四方安四門樓復於門上以花鬘瓔珞莊嚴各燃八燈壇四方四遇各安一閼伽瓶各以青帛二幅蓋之周迴用白檀花鬘上以幔幕莊飾於曼拏羅中間安八葉蓮華於蓮華中間安𤚥字及摩里支菩薩即誦此真言唵摩里支娑嚩賀東方安阿里迦摩細菩薩誦此真言唵摩里迦摩細娑嚩賀南方安摩里迦摩細菩薩誦此真言唵摩里迦摩細娑嚩賀西方安桉多里馱曩摩細菩薩誦此真言曰唵桉多里馱曩摩細娑嚩賀北方安帝祖摩細菩薩誦此真言唵帝祖摩細娑嚩賀東南方安波那訖囉摩細菩薩誦此真言唵波那訖囉摩細娑嚩賀西南方安烏那野摩細菩薩誦此真言唵烏那野摩細娑嚩賀西北方安嚩曩摩細菩薩誦此真言唵嚩曩摩細娑嚩賀東北方安支嚩囉摩細菩薩誦此真言唵支嚩囉摩細娑嚩賀上方安摩賀支嚩囉摩細菩薩誦此真言唵摩賀支嚩囉摩細娑嚩賀下方安波囉訖囉摩細菩薩誦此真言唵波囉訖囉摩細娑嚩賀如是曼拏羅中依位安排賢聖獻種種供養能施一切所欲之事若有受此曼拏羅灌頂弟子如前法則畫此㡧像持誦供養彼人不久速得成就復有成就法觀想虛空中日於日中有寶塔塔內有一𤚥字𤚥字變成自身作童女相身色如金光似初出之日亦如聚火脣如曼度迦花色偏袒赤天衣以腕釧耳鐶及寶帶等種種莊嚴頂戴毘盧遮那佛及戴無憂花鬘八臂三面各三眼左手持索弓無憂樹枝線右手執金剛杵針箭鉤正面善相微笑作黃白色眼目修廣清淨端正作大勇猛相左為猪面容作瞋怒亦甚醜惡色如大青寶光如十二日輪顰眉出舌令人怕怖右面深赤色如最上蓮華寶熾焰如火於日宮後面出無憂樹樹枝有花於此樹下有毘盧遮那佛四菩薩圍繞彼佛頂戴寶冠善相圓滿作黃金色結毘盧大印乘猪車立如舞勢亦作童女相足下有風輪輪上有賀字變成羅睺大曜如蝕日月相晝想日夜想月作前觀想復誦真言曰唵摩里支娑嚩賀此真言於其正面變成大力菩薩四臂猪面著赤天衣一切莊嚴以大力鉤牽拽冤家而降伏之復誦真言曰唵晚多隷嚩那隷嚩囉隷嚩囉賀目契娑嚩賀此真言菩薩乘其風輪或男或女隨意所欲皆能降伏安彼東方復誦真言曰唵晚多隷嚩那隷嚩囉賀目契薩里嚩努瑟吒鉢囉努瑟吒喃目欠滿馱彌娑嚩賀此真言菩薩四臂金色著赤天衣手持無憂花針線縫冤家口眼安彼南方真言曰唵晚多隷嚩那隷嚩囉隷嚩囉賀目契薩里嚩努瑟吒鉢囉努瑟吒喃娑旦婆野娑嚩賀此真言菩薩四臂童女相著赤天衣手執金剛索無憂樹枝及針頂戴無憂花鬘降伏冤家安西方真言曰唵晚多隷嚩那隷嚩囉隷嚩囉賀目契薩里嚩薩怛鑁彌嚩舍摩曩野娑嚩賀此真言菩薩四臂著赤天衣種種莊嚴如初出日色熾焰如迦摩那火左手執弓無憂樹枝右手執箭金剛杵身有無畏大力如劫火相敬愛一切眾生安彼北方次下明起壇之法復次起壇持誦之時先須獻齋食供養聖眾即求信重佛法能持齋戒畫像之人於寂靜之處用妙好絹帛等畫摩里支菩薩供養其比丘及比丘尼童女等即詣河邊海岸山林或屍多林或尼俱陀樹下或園林或寺舍堂殿之內或舍利塔前如此之處即作曼拏羅安前菩薩㡧像獻五種供養誦前最上心等真言一洛叉至第三日能滅一切罪至第四日夢見過海及上高山或見童女時作法者自然了知眾罪皆滅至第五日燈焰增長光明及聞妙香至第六日得見佛及菩薩至第七日決定得見摩里支菩薩持誦者發菩提心必得不退若見不祥之事或蛇虺獼猴野猫驢馬象牛互相鬪競及侵害人但誦心真言二洛叉即見菩薩本身增益吉祥所求成就復有真言曰唵摩里支娑嚩賀此真言誦八百遍得大聰敏日誦千遍得長壽無病增長大力眾人敬愛誦阿喻多數得成就法誦一俱胝設先造五逆罪亦得成就若欲成就隱身點眼藥革屣聖劍含丸藥得神通得大人敬愛降伏冤家破壞冤家降伏兵眾降伏夜叉女破壞拏吉儞鬼制彼藥毒除隔四日瘧病令諸天入悟失財却獲如是一切所欲所求之事誦此真言王發勇猛心如摩里支菩薩一切能作無不成就復有降伏成就法於無人寂靜之處用白檀或衢摩夷塗曼拏羅安摩里支㡧於其㡧前用無憂樹花燕脂赤檀牛黃畫彼人形及書真言并彼人名安在心中自作觀想想彼裸形深紅色垂髮以左手捏彼身如作禮相驚怖惶悚作是想已誦真言稱彼人名三日內彼即降伏兼生敬愛復有成就法用河兩岸土及冤家足下土同合作彼人形如前所說藥物等於屍衣上或樺皮上書彼人名及真言置彼心中用無憂樹木作橛長八指釘彼形心誦真言稱彼名三日之內設是聖人須見降伏何況凡夫之類復有成就法用黃蠟作彼人形以黃丹莊畫如前所說藥物等於樺皮書彼人名及真言置彼心中亦用無憂樹木釘彼形心復用佉儞羅木火炙彼形亦得降伏若用芥子塗彼身三日之內設是天女亦可降之豈況人間女人耶復有成就法用燒屍灰白蟻運出者土瓦輪上土彼人足下土同作彼人形用赤檀牛黃於樺皮上書真言及彼名置彼心中以佉禰囉木火炙之於菩薩㡧前一日三時持誦七日之內設是國王亦自降伏何況常人復有降伏夜叉女法就鬼宿直吉日於屍多林中以尼俱陀樹木作夜叉女形長一肘作少年相身貌端嚴具諸色相微屈右足左手攀尼俱陀樹枝用如前所說藥書其名并真言就寂靜無人處於夜分中以白檀塗曼拏羅上安摩里支㡧即散花燃燈燒安悉香稱夜叉女名及誦真言於第一日得夜叉女來現其祥瑞至第七日即得夜叉女持誦者當須默然至六箇月得法成就或母或妹等而欲施願時誦人曰與我為妻夜叉女從已為妻即將誦人歸本住處誦人得延壽一劫隨心自在若有障礙不得為妻亦得大財主得廣大富貴於來生中得生夜叉界復有成就法令彼國王愛敬用尼俱陀樹根作彼王形分明端嚴然用牛黃燕脂供俱摩書彼王名及真言安在心中作觀想以索鉤牽拽如是想已即誦真言令彼國王盡心敬愛承事供養復有成就法就鬼宿直吉日用無憂樹木作形長一肘量復就鬼宿直日畫摩里支菩薩三面各三眼頂戴寶塔及無憂樹花鬘金環瓔珞寶帶腕釧指環種種莊嚴身作紫金色光如萬日著紅衣赤天衣左手執索無憂樹枝線右手執金剛杵箭針鉤正面有大光明眼相清淨圓滿適悅脣如摩尼珊瑚亦如曼度迦花及儞摩果左面醜惡顰眉出舌作瞋怒相如大青寶色人見怕怖右面作猪相如蓮華寶色頂戴寶塔內安舍利光如日月乘猪車立如舞蹈相於其車下有風輪輪上有賀字變成羅睺大曜如蝕日月若㡧畫畢志心齋童女隨力獻五供養若阿闍梨依此㡧法白日對日作夜分對月作其觀想復將此菩薩㡧於寂靜之處安置於彼㡧前以白檀或衢摩夷作曼拏羅誦真言散花獻瓔珞幡蓋花鬘燃燈燒安悉香及種種飲食供養或用閼伽鉢或螺盃或金銀銅鐵等器供養次結毘盧大印安自身上誦本真言請召摩里支菩薩真言曰唵摩里支曀呬曳呬請召已作觀想如觀㡧像而無有異時即獻五種供養真言曰唵摩里支禰嚩多曳阿怛囉散儞呬多彌婆嚩阿努囉訖多彌婆嚩酥覩瑟也彌婆嚩酥布瑟也彌婆嚩薩里嚩悉左彌鉢囉野蹉獻供養已用白檀塗花鬘嚴飾閼伽瓶以手捧擎誦真言八百遍獻閼佉瓶如菩薩與自灌頂即作是言願我於今速成真言法發勇猛心如摩里支菩薩復作觀想誦真言一洛叉得見祥瑞或㡧像震動或燈焰增明或聞妙香或見熾火或見青煙或見光焰如不見祥瑞復誦真言一倍至三倍必有祥瑞乃至一俱胝必見成就得菩薩現本相施彼所願令得所求成就或是聖劍眼藥革屣牛黃隱身丸藥聖藥神通等皆得殊勝最上若聖劍得成就者手執聖劍即得一切持明天主與諸天女長受娛樂此名聖劍成就若眼藥得成就者以藥點眼所有一切世間天人阿修羅等以眼視之彼等有情皆大歡喜深生敬愛此名眼藥成就若革屣得成就者著此革屣經一日中行一千由旬復還本處此名革屣成就若牛黃得成就者以此牛黃點於額上令身能變種種形相眾人見之皆生敬愛此名牛黃成就若丸藥得成就者以藥含口中令自身如大藥叉變現形相能行大地此名丸藥成就若聖藥得成就者所有一切物以藥點之皆成黃金亦能成就金剛之體此名聖藥成就而聖藥之力亦能得長壽神通天身除一切病苦變種種身相如摩里支菩薩神通無異如是之法一一須於摩里支菩薩㡧像之前持誦作觀想結志堅心方獲成就此等成就之法皆是毘盧遮那佛說復有成就法亦令國王生其敬愛用赤檀牛黃恭俱摩於摩里支菩薩㡧像足下書彼王名持誦者自著緋衣獻赤色花燒安悉香供養菩薩即作觀想手持鉤索牽彼人來令彼禮拜心懷驚怕如是想已以真言王大力於三日之內自來供養復有成就法持誦者於菩薩㡧像前出自身血和合牛黃供俱摩書彼人名復書摩字圍繞於摩字外復書四箇悉怛哩字圍繞於此四箇字外復書制字圍繞燒安悉香誦真言八百遍作觀想彼人在風輪上坐以手持於鉤索牽彼而來作觀想已彼人雖在一千由旬外亦來降伏復有成就法用一男一女死屍同燒為灰取此灰及熟迦卑他菓子為粖薩惹囉娑香水馬汗佛舍利少許就鬼宿直日同合為丸觀想此藥如在日月火中對摩里支菩薩前誦真言加持含藥口中即得藥叉神力能變身相行世間中復有成就法用黑猫兒身上垢汗及眼內黑睛老烏眼黑猪左耳血佛舍利少許於鬼宿直日同合為丸亦觀想此藥如在日月火中對摩里支菩薩前誦真言加持含在口中能得欲天快樂復有成就法用黑土梟眼老烏眼獯狐眼黑俱計羅鳥眼佛舍利少許取嚩日哩木內汁就鬼宿直日同合為丸亦觀想此藥如在日月火中對摩里支菩薩前誦真言加持即含口中而得隱身人不能見不能擒捉不能禁制不能劫盜火不能燒冤家不得其便若志心持誦真言加持此藥得隱身最妙復有成就法能令童男童女入悟了知過去未來之事或童男或童女年十二歲者身貌端正眼相端直就無人寂靜之處洗浴潔淨身著白衣以白檀塗身花鬘嚴飾及令燒香阿闍梨以衢摩夷塗曼拏羅安彼童男童女壇中誦真言八百遍而作加持誦真言已復作觀想法想彼童男等心中有一月輪輪中有一𤚥字深紅色如火作此觀想已發勇猛心如摩里支菩薩手執鈴杵燒安悉香經一剎那間即得入悟自然通一切之事本真言曰唵摩里支阿吠舍野阿吠舍野度曩度曩劍波劍波劍波波野劍波波野鉢怛覽誐里怛曩誐里怛曩吽摩里支娑嚩賀復有成就法降伏惡龍若國土大旱必有惡龍制伏雲雨侵損苗稼今此經中有最上真言三摩地名曰大雨若人持誦即得大雨滋益一切苗稼及草木等皆令增長真言曰唵摩里支尾布羅鉢囉嚩里曩詣曩誐賀里迺焰里帝入嚩羅入嚩羅薩里嚩曩誐賀里迺野枳隷枳隷曩誐俱羅尾持鑁娑儞薩里嚩努瑟吒曩誐賀里迺野儞那賀那賀薩里嚩努瑟吒曩誐婆嚩曩鉢左鉢左鉢左野鉢左野薩里嚩努瑟吒曩誐阿訖囉摩阿訖囉摩薩里嚩三母捺囉娑誐囉尾摩隷尾託囉摩摩賀曩誐帝惹嚩里娑嚩賀此真言名普光閃電龍心陀羅尼若志心持誦必降甘雨復有陀羅尼名曰正道若能持誦亦降甘雨真言曰怛儞也他唵摩里支左吒左吒尾左吒尾左吒󰡊攞他󰡊攞他舍嚩里唧致娑嚩賀誦此真言用白芥子一百八箇於龍池內而作護摩即得大雨復有成就法用薩惹囉娑香藥及蜜誦前真言二十一遍燒香以獻龍王次作曼拏羅周迴畫龍開四門每門安七食鉢置種種飲食及諸花菓一一供養復安四閼伽瓶四出生鉢四香爐燒安悉香燃八盞燈阿闍梨於曼拏羅東門作護摩法用白芥子鹽同合和以迦羅尾羅柴火作護摩八百遍南閻浮提一切龍神皆發善心降於甘雨復有成就法用白芥子油蜜迦羅尾羅花龍花合和為丸誦真言八百藥一千丸送入龍池一切龍神皆生歡喜即時降雨若不降雨彼一切龍速得頭痛受大苦惱不久破壞復有成就法取灰三五升用醋和泥作丸一千誦真言六十遍送入龍池之內一切諸龍皆大驚怕即時降雨普滋草木如不降雨身速生病及壞眼目復有成就法用蓮花優鉢羅花雌黃銅粖白芥子鉢羅闍火粆糖水合和為丸如棗核子大誦真言八十遍加持如天旱時送藥七丸入龍池之內即降甘雨經七晝夜而不暫歇如不降雨一切龍池其水涸竭令彼諸龍心生熱惱或就龍池邊用藥一丸安竹竿上或安幢上以青線繫縛復書真言亦安其上即降大雨晝夜不住若欲雨止即去其藥復有成就法誦此真言唵摩里支酥沒囉帝嚩日囉凍尼彌隷彌隷娑嚩賀誦此真言以泥作龍身長八指具有九頭以朱砂裝畫於龍項之上繫其綵幡即作曼拏羅四方之位散花焚香獻白食供養以石榴枝拂拭龍身二十一遍次誦真言一千八遍已稱彼龍名復誦真言以石榴枝拂拭龍身其龍不樂本宮而來降伏若不速降雨令得命終復有成就法用白芥子誦真言一千八遍加持芥子擲擊龍身亦一千八遍其龍自然舉頭而行復以石榴枝擊彼龍身龍即方住口出二舌至其夜分龍現本形及一切龍悉皆降伏時持誦者一切所欲之事龍即隨順不敢有違復有成就法亦令龍王降雨用乳及白芥子逐日加持真言一百八遍即周迴散白芥子其真言曰怛儞也他唵摩里支左吒左吒尾左吒尾左吒󰡊拏他󰡊拏他舍嚩里唧致娑嚩賀如阿闍梨依前法持誦供養若閻浮提內一切龍神不為養育眾生降其甘雨即別誦三昧正道陀羅尼一七遍復用白芥子一百八誦前陀羅尼呪彼龍池即作護摩時一切龍宮眷屬皆得熱惱鎖骨零落陀羅尼曰曩謨舍吉也母曩曳怛他誐哆野怛儞也他部祭部祭怛怛嚩部祭鉢囉嚩囉部祭三滿哆迦囉部祭覩囉娑嚩賀三摩野散祖那儞娑嚩賀曩誐囉散祖那儞娑嚩賀若天旱至極久不降雨用阿里迦木白芥子酥酪迦羅尾羅花誦前真言作護摩一千八百遍或就龍池或就井邊作法皆得一切龍神必降大雨息除災害復有成就法即說頌曰今此大菩薩身遍於法界清淨若虛空慈光照世間明等百千日能發智慧焰燒退煩惱魔永斷貪瞋癡長拋生死海是故持誦者依法而修學澄心作觀想如是阿闍梨淨志虔誠想彼月輪之內有一𤚥字變此𤚥字而成自身如八歲童女相經須臾之間身如閻浮檀金色光明閃爍等百千日八臂二足三面各三眼左右二面作猪相黑色忿怒顰眉挂青天衣耳環指環腕釧脚釧環珞鈴鐸等出微妙音如是復有種種諸龍莊嚴身上有黃龍王於其頂中放摩尼光周迴照曜又此菩薩戴無憂花髮髻竪立於其髻上復戴寶塔又於塔中出無憂樹其花開敷復於樹下有白蓮華毘盧如來坐彼蓮華頂戴寶冠莊嚴髮髻面目端嚴身真金色結跏趺坐執毘盧印不動不搖如在定相身有光焰明照世間安固不動如無風之火而復變起雲中諸佛左手執弓有無邊德牽其弓箭弦可至耳第二手持嚩酥枳龍口出二舌身如其線第三手持德叉迦龍并無憂花第四手作期克印并持羯里俱吒迦龍及索右手持俱隷迦龍第二手持鉢納摩龍并牽弓第三手持大鉢納摩龍亦出二舌并針線第四手持商佉鉢羅龍以吉祥草纏龍手彼諸龍王皆出二舌牙齒鋒利眼有視毒頂有摩尼光普照十方若彼第一龍王正面作深黃色有微笑相光明閃爍如日初出脣如曼度迦花面貌圓滿端正眉如初月鼻如截筒眼如青蓮花葉右面清淨如秋滿月放白色光如熾焰相左面青色形相醜惡作大忿怒口出利牙令眾怕怖光明照曜如聚千日熾焰赫然相如劫火是諸龍眾不敢顧視若見顰眉眨眼驚怖倒地眾皆仆面若吐水降雨經剎那間水滿大地高至日際如是龍王住佛手內於佛四邊復有四大菩薩而自圍繞於佛東邊安播那訖囉摩細菩薩誦此真言曰唵播那訖囉摩細娑嚩賀今此菩薩四臂三眼作猪面身著黃天衣乘黃猪身如大青寶色顰眉眨眼口出利牙目顧龍王以左手執金剛杵并針線鉤於佛南邊安虞羅摩摩細菩薩誦此真言唵虞羅摩摩細娑嚩賀今此菩薩如童女相面有三眼身作黃色乘黑猪著青天衣一切莊嚴左手作期克印持無憂花并索右手執針并鉤於佛西邊安嚩曩摩細菩薩誦此真言唵嚩曩摩細娑嚩賀今此菩薩三面一面作猪相身淡赤色著青天衣一切莊嚴執弓箭無憂樹枝并鎖於佛北邊安桉多里馱曩摩細菩薩誦此真言唵桉多里馱曩摩細娑嚩賀今此菩薩三面四臂一面作猪相腰纏蛇身如大綠寶色著紅天衣執鈴杵線并鉤如是各戴寶塔復有八大龍王亦皆圍繞東方安阿難多大龍王色如黑水有七頭二手合掌執持蓮華䠒跪而坐瞻仰菩薩恒與怛里部詣龍女同住此八大龍王皆戴寶冠及有摩尼光明破一切黑暗種種莊嚴復各有蛇頭吐水降雨次於南方安嚩酥枳龍王身作深黃色西方安德叉迦龍王身作白色北方安迦里俱吒迦龍王身作赤色東南方安商佉波羅龍王西南方安大鉢納摩龍王西北方安鉢納摩龍王東北方安俱隷迦龍王如是儀則令有信心畫人受持齋戒就吉祥鬼宿直日於寂靜處用好新匹帛畫此㡧法畫畢然後齋苾芻尼及童女於彼㡧前獻五供養而慶讚之若時天旱阿闍梨至心洗浴清淨持戒以乳酪為食身著黑衣復命能者同作法事欲作其法須就龍神居處或於海岸或是河邊或近井泉或臨池沼等如是之處用衢摩夷作曼拏羅安前㡧像又於仰幔之上或幢幡之上復書真言然以白芥子粳米作粖粉四方壇仍置四門於四門外安蓮華位蓮華上安風輪於風輪中安宮殿復於殿中安八葉蓮華熾焰如火蓮華上安降三世明王又取河入海處兩岸土及白蟻運出土捏作龍王亦安在八葉蓮華上龍王眷屬各各圍繞左右龍女手執蓮華於龍心中安一吽字龍頸上安朋子其龍亦有蛇頭及摩尼珠光復用白檀塗其龍身真珠瓔珞花鬘嚴飾復以俱母那花憂鉢羅花白蓮花粖隷迦花散龍王前安八閼伽瓶滿盛香水然燈八盞獻八乳鉢滿盛香乳所獻飲食皆用酥酪蜜乳糖粳米為食及稻穀花白芥子然依方位誦真言安八大龍王東方安阿難多龍王誦此真言唵曩莫娑嚩賀南方安嚩酥枳龍王誦此真言唵佉娑嚩賀西方安德叉迦龍王誦此真言唵吽𠺁娑嚩賀北方安羯里俱吒迦龍王誦此真言唵速娑嚩賀東南方安商佉鉢羅龍王誦此真言唵嚩莫娑嚩賀西南方安鉢納摩龍王誦此真言唵頗吒娑嚩賀西北方安大蓮華龍王誦此真言唵馱迦馱迦悉禮娑嚩賀東北方安俱隷迦龍王誦此真言唵嚩娑嚩賀如是誦真言時結一切龍王心印以二手仰平小指相並如針二無名指相交押二中指第三節二頭指附中指下文二大指磔開各微屈少許次結焰曼德迦明王真言印以二手合掌用二大指按二中指屈第三節即誦真言唵焰曼德迦吽用此真言印請召龍王及供獻香花等供獻已阿闍梨持一乳鉢發勇猛心入於水中水至於頸處住誦前真言即呪其龍呪已出水志心虔誠入賢聖堂於曼拏羅東門內如前儀則即作護摩用芥子鹽迦羅尾羅花以芥子油搵過作護摩八千其龍即降甘雨復有成就法時持誦者作觀想想虛空中𤚥字變成摩里支菩薩作童女相身黃金色著青天衣種種莊嚴六臂面容微笑脣如曼努迦花色眼如憂鉢羅花葉圓光如月頂戴寶塔於寶塔上出無憂樹其樹有花開敷殊勝彼摩里支乘金色猪有群猪隨後如是誦人作此觀相已仍結摩里支印誦最上心真言若在道路遇冤家軍兵不能見不能侵𣣋不能劫盜等復有成就法誦此真言唵挽多隷嚩那隷嚩囉隷嚩囉賀目契薩里嚩努瑟吒鉢囉努瑟吒喃目欠作芻史滿馱滿馱娑嚩賀此真言通一切處用所求皆就若持誦者先調停氣息專注身心牙齒相咬舌拄上腭令鼻中氣息緊慢得所經須臾間即誦前真言二十一遍加持衣服角誦真言已即結衣角觀想摩里支菩薩若行道路所有盜賊冤家皆不能見不能為害而得安樂復有成就法就鬼宿直日令童女合線線不令斷斷者不用其線或三股至二十股者以猪血染過及牛黃同染即誦前真言及稱彼冤家名二十一遍即隨聲結線作二十一結如貫花鬘相以其線結或繫手臂上或衣服上復用猪牙安自耳上所有嶮難自然得脫亦不能禁縛不敢輕欺無諸驚怖等復有成就法用猪耳藥并根花葉及牛黃就鬼宿直日以猪牙研碎作丸陰乾已後以藥點在額頭如國王見者決定敬愛復有藥法用惹演帝子白詣里迦尼子牛黃就鬼宿直日以猪牙研碎亦點額上如見國王決定歡喜若入軍陣亦得勝彼及一切所求皆得成就復有藥法用補怛覽惹里藥及惹致迦藥魯難帝藥難努怛鉢羅藥但以諸血和合陰乾搗為粖亦點額上見者敬愛復有藥法用惹致迦藥訖闌多藥室囉挽帝藥或以諸血或水合和陰乾搗末如前點之亦得國王等敬愛復有藥法用訖闌多藥尾瑟努訖闌多藥室囉挽帝藥魯難帝藥惹致迦藥訖里惹隷藥部多計尸藥魯帝藥難努怛鉢羅藥同和合如前點之亦得敬愛復有藥法用阿里迦木根蒨草根家雀兒及木香誦人自身血和合點之三界人天俱得敬愛復有藥法用白囉摩心藥并汁儞惹藥子就鬼宿直日合和如前點之得修行人敬愛復有藥法用囉摩儞喻帝藥魯難帝藥足乳者誦人自身汗合和此名佉禰囉丸密人於飲食內食之乃至大自在天亦生敬愛復有藥法用白馬鞭草及綠色馬鞭草牛黃同以合和如前點之亦得帝王敬愛復有藥法用曩誐計娑囉花蓮花計娑囉花俱母努花憂鉢羅花赤檀雄黃雌黃牛黃嚩囉賀訖闌多藥尾瑟努訖闌多藥用猪血合和為丸誦摩里支菩薩真言以藥點額頂頸心二臂臍二足點已變相如夜叉能行於大地亦不能見不能侵逼不能禁縛不能劫盜不驚不怖一切冤家不得其便復有藥法用水牛穿鼻索以曼陀羅柴燒其索女人屍上腕釧燒屍灰用曼陀羅樹汁及誦人汗和合如前點之剎那之間如天女等亦生敬愛復有藥法用金翅鳥輪藥天主密藥尸羅魯藥左曩藥雌黃修合點額亦得一切敬愛復有藥法用金翅鳥輪藥天主密藥惹致迦藥魯難帝藥用水合和以點額上經剎那之間得國王大臣并及眷屬恒生敬愛復有藥法用新婦所戴花死屍所戴花曼度迦花如是之花用供養那羅延天并取男女同燒者灰用前花同合和為藥如無信心女人以此藥密繫其身於其佛法恒生敬愛復有藥法用尾瑟努訖闌多藥天主密藥羅剎拏藥魯難帝藥難那枳吒藥用水合和以點其額亦得一切之人敬愛乃至帝釋天女等恒所歸敬復有印相成就法用二手合掌令十指頭磔開却屈二大指附二中指頭如環相結跏趺坐以印安於臍輪上至心專注此印最上若作最上勝法即用此印中下之法不得用之作印宜速得一切聖人於一切處常生恭敬獲得清淨大福吉祥亦能速滅一切重罪復有觀想成就法淨志虔誠而作觀想思惟摩里支菩薩坐金色猪復有群猪圍繞或隨菩薩之後菩薩身金色著白天衣頂戴寶塔三面各三眼六臂左手執無憂樹花枝如是觀想成就復想自身亦如摩里支菩薩若遇大難作前觀想手執衣角誦真言句加持七遍即結衣角能禁冤家口眼真言曰曩謨囉怛曩怛囉夜野曩謨摩里支禰嚩多曳賀里那野摩嚩里多曳沙也彌怛儞也他唵挽帝羅挽帝羅挽多隷嚩那隷嚩囉隷嚩囉賀目契薩里嚩努瑟吒鉢囉努瑟吒喃目欠滿馱彌娑嚩賀復有真言能縛冤家身令不自在真言曰曩謨摩里支禰嚩多曳怛儞也他唵挽多隷嚩那隷嚩囉隷嚩囉賀目契薩里嚩努瑟吒鉢囉努瑟吒喃誐囉新滿馱彌娑嚩賀若誦此真言加持衣角不唯單已更有多人隨從結衣同行道路所有諸難俱不能侵復有成就法此是摩里支菩薩智海之法令持誦者先觀諸法一切皆空作此觀已而自至心觀自心間生一阿字想此阿字變成月輪於月輪上生微妙字其字金色光明普照其光廣大如降伏三界相經須臾間想微妙字化成摩里支菩薩坐月輪蓮華之上身相端嚴著種種衣三面八臂作勇猛相作此觀想已結根本印誦心真言一洛叉隨其壇法作護摩一千或那由他作此法時宜在三長月十五日先獻大供養誦真言八千然求成就作前儀法無不成就所欲之事復有成就法以摩里支根本真言及八菩薩明王名同書作法能度一切惡難真言曰怛儞也他阿里迦摩細摩里迦摩細烏里摩摩細虞羅摩摩細嚩曩摩細唧嚩囉摩細摩賀唧嚩囉摩細桉多里馱曩摩細曩謨囉怛曩怛囉夜野曩謨摩里支禰嚩多曳怛儞也他唵挽多隷縛那隷嚩囉隷嚩囉賀目契薩里嚩努瑟吒鉢囉努瑟吒喃挽摩喃俱魯娑嚩賀用好匹帛或紙或樺皮上以供俱摩香先書微妙梵字及所降伏人名於其梵字及名周圍書八菩薩明王名及根本真言三匝以真言頭先從裹面書至外第三匝終如寫隨求之法若為男以供俱摩香書若為女用牛黃書於頭上或臂上戴之作大擁護能度一切惡難乃至天龍阿修羅等不敢驚怖復有成就法善能禁縛一切冤家令不為害用椀二隻以一隻椀盛細灰八分已來於灰上中心先書微妙梵字及彼人名次書八菩薩明王名及根本真言三匝更用一椀蓋合於隱密處藏之能繫縛冤家不能為害復有成就法能殺彼冤家於死屍衣上如前書微妙梵字及真言等書已將往屍多林內藏之令彼冤家速得命終復有隱身成就法令持誦者志意虔誠觀想微妙梵字漸次變成自身作其青色放青色光明充滿虛空界作此觀想已誦前根本真言一洛叉如是誦已自身於一切處不可繫縛眾人不見復有成就法能禁凶惡以微妙梵字及自名與根本真言同書樺皮上書已作觀想想前微妙梵字等出青赤光明獻香花供養如是出觀後將前梵字等藏在隱密處即誦根本真言八千遍所行之處如遇凶惡彼自迷亂眼不見物復有成就法以微妙梵字書為八輻輪於輪中間書明王名及娑嚩賀真言降伏人名復想微妙梵字等出黃色光明普照虛空一切世界如是想已獻黃色花次誦真言八千遍亦能禁縛於凶惡乃至軍陣器仗刀劍之類無所傷害火不能燒水不能漂乃至師子虎狼蛇蝎諸毒皆不能害復有成就法作八輻輪於輪中心書娑嚩賀字微妙梵字及降伏人名於輪輞上書八菩薩真言根本真言一切成就真言輪輻之上亦書真言如是書已若作息災增益敬愛降伏殺禁冤家令彼互相憎嫉及種種成就法則皆得通用隨願所求無不成就亦名摩里支如意寶輪一切持誦者志心歸命禮摩里支菩薩分別如意輪八輻祕密相能斷諸煩惱若人依法行一切皆成就此成就法於素帛上或樺皮上畫八輻輪於其輪心書微妙梵字以輪八輻即為八方位先於輪東輻畫第五菩薩南輻畫第六菩薩西輻畫第十二菩薩北輻畫第三菩薩東南輻畫第四菩薩西南輻畫第九菩薩西北輻畫第八菩薩東北輻畫第十菩薩於諸輻上書本尊真言一切成就真言俱從裹面寫真言頭次於輪輞周圍書嚩囉羅菩薩根本真言挽多隷菩薩真言摩里支菩薩真言摩細菩薩等真言此名一切成就如意寶輪若起首作法先求清淨地位得已即入隨意樂處結跏趺坐所求福德智慧速獲圓滿既安坐已結期克印安心上額上頂上即念吽𠷑吒三字真言誦真言已却出外捧前所說儀則㡧像安置地位獻香水誦辟除真言灑淨飲食等而作觀想想自心中有阿盎二字變此阿字成其月輪變其盎字成其日輪於日輪上有迦茶二字於其二字有日月之光如鍊金色復出種種光明而此光明變成天人師如是想已即自作禮而誦真言以申供養真言曰唵摩里支婆訖旦鉢囉底蹉此名獻食真言唵摩里支補瑟半鉢囉底蹉此名花供養真言唵摩里支度半鉢囉底蹉此名香供養真言唵摩里支禰半鉢囉底蹉此名燈供養真言唵摩里支巘毯鉢囉底蹉此名塗香供養真言唵摩里支娑嚩賀誦此真言獻閼伽水獻已安置左邊有力者具辦供養無力者但作觀想供養既供養已歸命三寶我今歸依佛歸依法歸依僧所有諸功德我今盡隨喜所有一切罪悉皆得消滅我今發此最上菩提心自利利他願我成佛廣度一切眾生如是三發大願已入於三昧觀想一切諸法無我性空即誦無我真言唵舜儞也多惹拏曩嚩日囉娑嚩婆嚩怛摩俱憾誦已復作觀想想彼真言如鏡中像如水中影乃至三界之相其義亦然即誦淨三業真言唵娑嚩婆嚩󰡊馱薩里嚩達里摩娑嚩婆嚩󰡊度阿憾如是誦已復想月輪之內有一唵字變成吉祥毘盧遮那佛於金剛蓮華藏師子座上結跏趺坐身色如金手結毘盧印入三摩地頂戴寶冠一切莊嚴善相圓滿彼佛心中生其月輪有微妙梵字作深黃色其字變成無優花樹於其樹上復有月輪生一𤚥字放大光明擁護所居作法地位復次成就法能去除冤家先於十方釘橛從東方起首釘橛誦此真言唵阿里迦摩細吽𠷑吒娑嚩賀誦真言已觀想十方菩薩為大惡相面如明王有其猪頭口出利牙種種光焰身有四臂右手執金剛杵鉤針左手亦執金剛杵羂索線及一切菩薩手臂色相幖幟具足現之能令一切魔王隱沒不現復誦東方真言菩薩唵摩里迦摩細娑嚩賀南方真言菩薩唵桉多里馱曩摩細娑嚩賀西方真言菩薩唵帝祖摩細娑嚩賀北方真言菩薩唵波那羯囉摩細娑嚩賀東南方真言菩薩唵烏那野摩細娑嚩賀西南方真言菩薩唵嚩曩摩細娑嚩賀西北方真言菩薩唵唧嚩囉摩細娑嚩賀東北方真言菩薩唵摩賀唧嚩囉摩細娑嚩賀上方真言菩薩唵波囉羯囉摩細娑嚩賀下方真言菩薩唵摩里支吽薩里嚩尾近曩努槎那野吽𠷑吒若釘下方橛時即誦下方真言即作觀想上從地面下至水輪所有眾魔皆悉禁縛又觀橛頂生其日輪日有暗字變成火焰相如劫火光明照曜等俱胝日釘十方橛儀則皆同復想自心出一月輪被橛頂暗字光照月輪變自身成摩里支菩薩相身如閻浮檀金光明如日頂戴寶塔著紅天衣腕釧耳環寶帶瓔珞及諸雜花種種莊嚴八臂三面三眼光明照曜脣如曼度迦花於頂上寶塔中有毘盧遮那佛戴無憂樹花鬘左手執羂索弓無優樹枝及線右手執金剛杵針鉤箭正面善相微笑深黃色開目脣如朱色勇猛自在左面作猪相醜惡忿怒口出利牙貌如大青寶色光明等十二日顰眉吐舌見者驚怖右面作深紅色如蓮華寶有大光明又於摩里支殿上有大無優樹樹下復有毘盧遮那佛頂戴寶冠身如金色善相圓滿結毘盧大印乘猪車立如舞踏端正怡顏如童女相復想摩里支菩薩下有風輪輪有憾字變成羅睺大曜如月蝕相若作觀想法晝則對日夜則對月此法得成常宜修習一切所求無不成就復次曼拏羅中有四菩薩圍繞東方菩薩真言曰唵摩里支挽多隷嚩那隷嚩囉賀目契阿母迦悉地摩迦里沙野𠺁娑嚩賀如是菩薩身作紅色一猪面三眼四臂左手執羂索鉤右手執針金剛杵著紅天衣隨意降伏無不成就南方菩薩真言曰唵摩里支嚩多隷嚩那隷嚩囉賀目契薩里嚩努瑟吒喃目欠滿馱滿馱吽娑嚩賀如是菩薩身作黃色著黃天衣左手執羂索金剛杵右手持無優樹枝及針縫惡者口眼西方菩薩真言曰唵摩里支嚩多隷嚩那隷嚩囉隷嚩囉賀目契薩里嚩努瑟吒喃娑旦娑野鑁娑嚩賀如是菩薩亦作黃色著黃天衣右手執金剛杵針左手執羂索無優樹枝能禁止一切惡者北方菩薩真言曰唵摩里支嚩多隷嚩那隷嚩囉隷嚩囉賀目契薩里嚩薩怛嚩彌嚩舍摩曩野斛娑嚩賀如是菩薩衣服莊嚴色相如前身光照曜如日初出右手執箭金剛杵左手執無優樹枝弓愛敬一切眾生持誦者依此儀則而作觀想復結金剛鉤印誦真言請召此印以二頭指背鉤二小指交臂竪手真言曰𠺁吽挽斛鉢囉嚩里多野既請召已復作觀智三昧以除惡魔即獻閼伽水供養誦此真言唵摩里支阿里伽鉢囉底蹉娑嚩賀次獻音樂誦此真言唵摩里支摩儞焰鉢囉底娑嚩賀次請召菩薩眷屬即結摩里支印誦此真言唵摩里支曀呬曳呬尾迦悉多仡里拏迦里沙曳其摩里支印以二手合掌令指頭微開屈二大指附於中指如環相結跏趺坐安印於臍中即成請召法此印於一切事皆得通用復想口中有一𤚥字變成金剛杵此名法印復誦真言唵摩里支阿怛囉散儞呬多禰婆嚩阿努囉訖妒彌婆嚩酥覩瑟喻彌婆嚩酥補瑟喻彌婆嚩薩里嚩悉󱀡彌鉢囉野蹉誦此真言時即移前臍上印安心上頸上額上頂上如受灌頂復結大印作金剛合掌以二大指屈入掌中安在頭上心想毘盧遮那佛身相金色亦結毘盧印即誦此真言唵僕欠誦真言已以大印竪二中指作金剛縛名金剛波羅蜜印安在額上心想阿閦佛身相黑色以印觸地復誦真言唵嚩日囉薩怛嚩吽誦真言已移中指作如寶形名寶波羅蜜印安右耳上心想寶生如來身淺黃色手作施願相誦此真言唵嚩日囉囉怛曩怛覽誦真言已以前印中指作蓮華形名法波羅蜜印安頂後心想無量光佛身紅色作入定相誦此真言唵嚩日囉達里摩呬里誦真言已復以二手合掌十指相叉二中指頭相對名羯摩波羅蜜印安左耳上心想不空成就佛身綠色結無畏印誦此真言唵嚩日囉羯里摩惡阿鼻詵左𤚥誦真言已作忿怒相以手各作金剛拳如同被甲為自擁護以金剛拳二手相並安心上頸上復於心上頸上額上如繫花鬘相復以二手左右彈指歡喜誦此真言唵嚩日囉覩灑斛誦真言已想心上有一阿字變成月輪輪上生一惡字變此惡字成羯摩金剛杵結羯摩印誦此真言唵嚩日囉薩怛嚩僧誐囉賀嚩日囉囉怛曩摩努多囉嚩日囉達里摩誐野乃嚩日囉羯里摩迦嚕婆嚩誦真言已以二手作金剛拳心想金剛嬉戲菩薩復誦此真言唵嚩日囉羅細誦金剛鬘真言唵嚩日囉摩隷誦金剛歌真言唵嚩日囉詣帝誦金剛舞真言唵嚩日囉涅里怛曳誦金剛花真言唵嚩日囉補瑟閉誦金剛香真言唵嚩日囉度閉誦金剛燈真言唵嚩日囉禰閉誦金剛塗香真言唵嚩日囉巘弟誦內外供養真言唵阿迦魯目欠薩里嚩達里摩𧹞阿儞也努怛半怛嚩如是一切普同供養生大歡喜即自隨心而作觀想如身心困倦作觀未成即却持誦須不急不慢文字分明言音和雅無令漏失求見一切賢聖所欲成就勿生疑惑次獻閼伽水及飲食等供養手持鈴杵誦此真言唵嚩日囉建致囉拏多鉢囉囉拏多三鉢囉囉拏多沒馱剎怛囉鉢囉左隷儞鉢囉惹拏播囉彌多曩那娑嚩婆吠馱囉紇里那野嚩覩沙尼吽吽吽誦真言已即擲金剛杵誦此真言唵薩里嚩怛他誐多悉地嚩日囉三摩野底瑟姹曀釤怛鑁馱囉野彌呬呬呬呬呬吽誦真言已即讚歎佛誦此真言阿芻毘也嚩日囉摩賀惹拏曩嚩日囉馱覩摩賀沒馱怛里曼拏羅怛里嚩日囉誐囉具沙嚩日囉曩謨娑覩帝吠魯左曩摩賀󰡊馱嚩日囉扇多摩賀囉帝鉢囉訖里底鉢囉婆娑嚩覽達里𤚥禰舍嚩日囉曩謨娑覩帝囉怛曩囉惹酥儼鼻哩也佉縛日囉迦舍蘇儞里摩羅娑嚩婆嚩󰡊駄儞里隷波婆沙玉呬也曩謨娑覩帝嚩日囉阿彌多摩賀囉惹儞里嚩羯囉波佉嚩日囉達里迦囉誐波囉彌多鉢囉鉢多沙嚩日囉曩謨娑覩帝阿目伽嚩日囉僧沒馱薩里嚩舍波里布囉迦󰡊馱娑嚩婆嚩三部多嚩日囉薩怛嚩曩謨娑覩帝如是誦已傳法阿闍梨即得喫食乃至行住坐臥洗浴經行一切之事須依本尊部儀則方得成就若降伏息災須一日三時誦真言獻諸供養及作觀想敬愛之法其義亦然自所作善隨意迴向所求之事決定成就復次發遣賢聖誦此真言唵訖里覩嚩薩里嚩薩怛嚩囉他悉地那怛嚩野他努誐誐蹉特嚩沒馱尾沙焰布曩囉誐摩曩野左誦此真言時作發遣根本印以二手於頂上作散印相及誦此真言唵摩里支目誦真言已阿闍梨即隨意而行復誦百字真言為自擁護身口意業真言曰唵嚩日囉薩怛嚩三摩野摩努播羅野嚩日囉薩怛嚩怛吠努波底瑟姹涅里跓彌婆嚩酥覩瑟喻彌婆嚩阿努囉訖覩彌婆嚩酥布瑟喻彌婆嚩薩里嚩悉󱀡彌鉢囉野蹉薩里嚩羯里摩酥左彌唧多室里焰俱魯吽賀賀賀賀斛婆誐鑁薩里嚩怛他誐多嚩日囉摩彌捫左嚩日里婆嚩摩賀三摩野薩怛嚩惡依如是儀軌志誠持誦如見祥瑞即別作其法如為息災用樺皮或匹帛書前所說如意寶輪阿闍梨須自了知真言儀軌輪內四門若為女用牛黃書若為男用供俱摩香書輪法既成復想輪上諸位賢聖滿手持甘露瓶與自灌頂各本賢聖真言誦阿喻多如是自他俱得災息若女人欲求子者於前如意寶輪上與真言同書此女人名阿闍梨結根本印想妙吉祥入女人身中即得滅罪感福相子而來受生無諸患難復次增益法者用供俱摩香於樺皮上書如意寶輪真言及自己名即自頂戴然後面北想自心中有賢聖眾深黃色俱執寶瓶滿盛珍寶降入道場即加持中指而得增益為大財主若作敬愛法亦用此輪以赤檀牛黃燕脂無優樹花無名藥用血相和書敬愛真言於樺皮上用黃䗶作彼人形以樺皮輪安彼人心中用酥蜜紅花供養復作觀想想箭如無優樹花攢射彼心面向水天位誦本真言阿喻多數至夜半加持無名指即得敬愛成就若作降伏法儀則如前於輪上書降伏真言即自觀想真言輪仰面降伏彼人以羂索鉤牽作觀想已即誦真言所欲降者皆來降伏復次五逆之人欲令調伏法用毒藥芥子阿里迦木汁合和於日中時面南以人骨為筆於死屍衣上書前如意輪真言及書前敬愛真言更添烏字𠷑字加持頭指復用人骨粖燒人灰淨土五逆人足下土同合和為彼人形以真言輪置彼形心中用佉禰囉木火炙其形誦前降伏真言阿喻多數彼人即得重病若以彼形藏在神廟中及屍多林內復得熱病等此法依用調伏最上復次令彼互相憎嫉法用水牛血馬血󱀼摩木猫兒血鼠血合和於死屍衣上書前真言輪復取燒人灰河兩岸土及彼人足下土合和各作彼人之形其面西向以真言輪置在心中然用水牛毛馬毛緊縛彼形復以三種毒藥塗之作法者想彼二人一乘水牛一乘馬互相馳殺如是想已用佉禰囉木火炙彼形誦真言阿喻多數以彼形藏在舍下或屍多林中即彼二人互為冤酬用此儀法欲界天等尚得如斯何況凡人復次禁縛凶惡之法用毒藥芥子雌黃黃薑汁赤土同和於樺皮上書禁縛真言輪以輪安一椀中用灰覆滿復用一椀蓋之藏在密處誦真言阿喻多數彼人即得禁縛復次發遣冤家法用赤色毒藥󱀼摩木汁合和為墨以烏翅為筆於死屍衣上或波羅舍木葉等書發遣真言作如意輪即自誦真言阿喻多數以輪繫烏項上於西北方放之或南方亦得經剎那中間冤家自退復次破壞冤家法用毒藥鹽芥子及自指上血合和一處以人骨為筆於死屍衣上或髑髏上書真言輪復用燒人灰及骨粖淨土冤家足下土并毒藥合和為泥作冤家形以真言輪置彼形心中就日中時用佉禰囉木火炙其形即自面南想頭指上有三猪頭黑色仍誦真言阿喻多數復想冤形於自面前破碎無數有百千鷲鳥及烏鵄等食彼冤家如是想已以形藏冤家舍下或屍多林中於三日內冤家命終復次求降雨之法如前儀則先觀想毘盧遮那佛次想如意寶輪上一切賢聖手持甘露瓶如奉師勅盡日呪龍即入三昧龍即降雨復次求降雨法用供俱摩香白檀青黛於樺皮上書真言輪復取打瓦輪上土作龍形以青線繫真言輪於龍項上用乳汁一椀安龍在內復用一椀合之以金剛印印彼仍誦真言阿喻多數即送龍於龍堂內其雨大降復次求降雨法用毒藥等於死屍衣上或破瓦瓶上書真言輪於輪心書𠷑吒二字輪東輻上畫阿難多大龍王南輻上畫嚩酥枳龍王西輻上畫德叉迦龍王北輻上畫羯句吒迦龍王東南輻上畫商佉羅龍王西南輻上畫大蓮華龍王西北輻上畫蓮華龍王東北輻上畫俱里迦龍王於輪輞上畫一切降雨龍及書降雨真言如是復作觀想想佉禰囉木火中有摩里支菩薩作忿怒相想已即誦真言阿喻多數速降大雨若雨不止用金粖雌黃及黃薑合和於瓦椀上書真言以灰滿覆其椀用黃線繫於椀上以黃花供養即誦真言阿喻多數其雨速止復次禁冤家法用毒藥等於死屍衣上書摩細菩薩真言及根本真言藏在密處即誦真言阿喻多數隨意經行一切冤家自然禁止復次禁止冤兵不令侵境法若國王信重佛法恭敬阿闍梨作此壇法決定不侵用雌黃黃薑汁於死屍衣上書摩細菩薩真言及逆主名為如意寶輪取河兩岸土十字道中土或山上土燒人灰同和為泥作冤兵主形用真言輪置彼形心中復用泥作一猪形猪口之內含冤兵主足身體半垂都安在一椀中復用一椀合之將往冤兵之界地內埋藏以佉禰囉木橛長八指釘冤形之上用飲食酒肉出生祭祀時阿闍梨懸摩里支㡧像於㡧後面隨意書真言安在幢幡上發忿怒相如金剛明王即誦真言阿喻多數乘象車往彼軍前冤兵如索繫手足無所施勇怖而自退復次息災法先隨意出生食一切處供養然自心作觀想想前如意寶輪一切賢聖擁護世人即依法請召已用甘露水供養即誦此真言唵佉佉佉呬佉呬誐里恨曩誐里恨𧹞覩薩里嚩部帝迦嚩隷摩摩扇帝孕俱里嚩覩娑嚩賀誦此真言已自他俱得息災復次久雨不止祈晴之法令持誦者而作觀想想摩里支菩薩作黑煙色腹大面惡忿怒瞻顧復想真言輪在菩薩心間如大劫火樹木乾枯如是想已即出舌舐食眴息之間天自晴朗復次禁縛法用雌黃黃薑汁赤土和合一處於銅器內畫彼人形復於心上書禁縛真言輪於隱密之處安置水中以黃色花而為供養即誦真言所有來者往者冤惡之人皆能禁縛復次令冤家心得迷亂法如前如意輪上書迷亂真言等用人小便處土及蔓多羅木汁和合為冤家形以真言輪置彼形心中用屍多林火炙彼形誦真言阿喻多數即藏彼形於冤家舍下速得迷亂或以蔓多羅子入於肉內安在水中浸七日取出與冤家喫或將和酒或用燒香俱得迷亂若要却除迷亂用乳汁洗浴自身誦真言阿喻多數即得息災還復如故復次若有女人夫所耽著欲令嫌棄法用󱀼摩花汁如無此花汁用毒藥自指頭上血同合和於死屍衣上書真言及其夫名如前作輪用悉祖木汁搵過以棗木火炙即誦真言阿喻多數以真言輪埋於門下其夫即生憎嫌而無耽著復次女人欲令人愛敬法用牛黃吉祥樹葉汁及人血於樺皮上同書真言輪及書自名誦真言阿喻多數加持彼輪戴在頸上即得人所敬愛如是摩里支菩薩真言等若阿闍梨依法受持恒時持誦所求之事無不成就所謂聖劍眼藥革屣丸藥降伏夜叉女天女龍女阿修羅女緊曩羅女等悉皆隨順敬愛和合彼持明者以真言威德如摩里支菩薩神通威力所有天龍夜叉乾闥婆羯吒布單曩毘舍左羅叉母鬼拏枳儞鬼烏娑多囉迦餓鬼身鬼迷鬼大曜吠多拏唧左迦及僕從諸惡鬼等懷惡心者彼持明者影尚不能侵何況害其身是故持明阿闍利能獲清淨大福能增長廣大吉祥能消除一切重罪能成就本尊三昧當證毘盧法身摩里支經汝等宜應信受讀誦復次息災增益等法起首之時各有時分作息災之法用早辰增益之法亦用早辰降伏之法用日中敬愛之法用夜半如是四法色相各異息災之法所用器物及持明者衣服並用白色增益之法所用器物及阿闍利衣服並用黃色敬愛之法所用器物及阿闍利衣服並用紅色降伏之法所用器物及阿闍利衣服並用黑色如前所說如意寶輪書寫真言應用作法有二十二種求一切事皆悉真實無不成就彼阿闍利依此軌儀通達祕密此真言王殊勝第一正心歸命禮摩里支菩薩毘盧遮那佛所說成就法依此勝軌儀慈悲復為說我等如得聞永離諸嶮難復次若有於曼拏羅得受灌頂弟子乘自師勅持本三昧發清淨心求無上道救度一切眾生者而作是法先誦此真言唵吽𠷑吒誦真言已手作忿怒拳安心上頸上額上頂上即以水漱口入賢聖堂展摩里支菩薩㡧誦辟魔真言加持香水真言曰唵摩里支吽薩里嚩尾近喃努蹉那野娑嚩賀誦真言已即作觀想想自心中有阿字變成月輪有盎字變成日輪其日月相如融金之色復出羯磨光明其光變成正等正覺天人師即自作禮獻諸供養而誦真言唵摩里支婆訖旦鉢囉底蹉娑嚩賀誦此真言獻佛飲食唵摩里支補瑟半鉢囉底蹉娑嚩賀誦此真言獻華佛唵摩里支度半鉢囉底蹉娑嚩賀誦此真言獻佛香唵摩里支禰半鉢囉底蹉娑嚩賀誦此真言獻佛燈唵摩里支巘馱鉢囉底蹉娑嚩賀誦此真言獻佛塗香唵摩里支娑嚩賀誦此真言加持閼伽水如是一一供獻若無力辦此飲食等供養者即觀想飲食等一一供獻如是歸依佛法僧三寶真淨福田悔懺一切罪障已所有隨喜諸善功德發願迴向曰我發菩提心所作諸功德迴向於真如周遍於法界一切諸眾生同霑於利樂普發無上心俱成正等覺如是誦偈三遍已即入三昧思惟一切諸法而無有我作是觀已即誦無我真言唵輸儞也多惹拏曩嚩日囉娑嚩婆嚩怛摩俱憾誦真言已復入三昧觀微妙字如幻如化無其實性次觀三界六道九有四生色等五塵內外四大唯從緣生都無實體一切性空不離識故如是觀已所有過現業障悉皆除滅即誦三業清淨真言唵娑嚩婆嚩󰡊馱薩里嚩達里摩娑嚩婆嚩󰡊度憾誦此真言三遍即入三昧復想如意寶輪上唵字變成毘盧遮那佛於蓮華藏師子座上作金剛結跏趺坐身作金色結毘盧印為入定相髮髻頭冠具一切莊嚴彼佛心上有其月輪輪有第五第六微妙梵字具第一第二音體如法界復於微妙字上有其日月如檀金色一切如來受持此字復能變化成五股金剛杵名如來族彼金剛杵以神通力入毘盧遮那身中而自宣說曼拏羅法此壇四方作四門樓下有八柱真珠瓔珞以為莊嚴於壇四角安其寶月月有半金剛曼拏羅中安八重金剛杵一一殊妙復以金剛周圍一匝放大光明如天秋月即誦安菩薩真言唵阿里迦摩細娑嚩賀於東方安此菩薩身作紅色如童女相著青天衣一切莊嚴手持針線縫冤家口眼復誦安菩薩真言唵摩里迦摩細娑嚩賀於南方安此菩薩身作金色如童女相著青天衣一切莊嚴左手持無憂樹枝右手持針線復誦安菩薩真言唵桉多里馱曩摩細娑嚩賀於西方安此菩薩身作黃色如童女相著青天衣一切莊嚴右手持無憂樹枝左手執羂索復誦安菩薩真言唵帝祖摩細娑嚩賀於北方安此菩薩身如日初出之色如童女相著青天衣一切莊嚴手執弓箭此四菩薩如是安住復次於曼拏羅四角安四菩薩東南角安唵烏那野摩細娑嚩賀菩薩西南角安唵虞羅摩摩細娑嚩賀菩薩西北角安唵嚩曩摩細娑嚩賀菩薩東北角安唵支嚩囉摩細娑嚩賀菩薩如是菩薩各有三面一是猪面各乘其猪色相莊嚴所執幖幟而無有別復於外曼拏羅有四門每門有一菩薩彼四菩薩真言曰唵阿路娑嚩賀此是東門菩薩身白色唵多路娑嚩賀此是南門菩薩身黃色唵迦路娑嚩賀此是西門菩薩身赤色唵薩槎路三摩母里馱致娑嚩賀此是北門菩薩身綠色各有二臂守護曼拏羅又於四角亦有四菩薩東南角安金剛鉤菩薩真言唵嚩多隷娑嚩賀此菩薩如童女相作紅色一切莊嚴亦有一猪面三目手持針線西南角安金剛索菩薩真言曰唵嚩那隷娑嚩賀此菩薩亦如童女相身金色一切莊嚴左手持無憂樹枝右手持針線能斷一切惡者西北角安金剛鎖菩薩真言曰唵嚩囉隷娑縛賀此菩薩亦童女相身白色一切莊嚴右手持無憂樹枝左手持羂索能成就一切事東北角安金剛鈴菩薩真言曰唵嚩囉賀目契娑嚩賀此菩薩亦童女相身紅色一切莊嚴手持弓箭能作一切眾生敬愛此等菩薩各具三面一是猪面各具三眼乘猪而立如舞蹈相復次外曼拏羅四方四隅各有一菩薩而守護之東方菩薩真言曰唵摩賀支嚩囉摩細娑嚩賀如是菩薩如童女相身色如雲乘猪有三面各三目一作猪面二臂右手持金剛鉤左手持金剛索口出利牙見者恐怖東南方菩薩真言曰唵嚩囉賀目契如是菩薩色相幖幟悉同東方菩薩南方菩薩真言曰唵播那訖囉摩細娑嚩賀如是菩薩亦如童女相身黃色一切莊嚴三面各三目一猪面二臂左手持金剛杵右手持無憂樹枝西南方菩薩真言曰唵嚩囉羅娑嚩賀如是菩薩身相幖幟悉同南方菩薩西方菩薩真言曰唵摩波囉訖囉摩細娑嚩賀如是菩薩亦如童女相身黃色三面一猪面二臂手持弓箭西北方菩薩真言曰唵嚩那羅娑嚩賀如是菩薩身相幖幟悉同西方菩薩北方菩薩真言曰唵烏里摩摩細娑嚩賀如是菩薩亦如童女相身綠色一切莊嚴著青天衣手持針線東北方菩薩真言曰唵嚩囉隷娑嚩賀如是菩薩身相幖幟悉同北方菩薩此八大菩薩各有一猪面群猪圍繞身相相似具大勢力擁護曼拏羅能施成就法若持誦者依儀作觀而欲所求皆得圓滿復想曼拏羅出一切光明其光微妙入金剛杵內變成摩里支菩薩身如閻浮檀金色放大光明著青天衣頂戴寶塔足乘大猪六臂三面正面金色端嚴微笑左面猪相黑色醜惡口現利牙出舌顰眉作大忿怒見者怕怖右面白色如天秋月左手持弓線無憂樹枝右手持箭針金剛杵如是想已曼拏羅中一切賢聖依位擁護禁縛惡者不令得便安住眾生皆獲快樂即時阿闍梨結金剛鉤印誦真言請召賢聖此印以二頭指背相鉤二小指亦背相鉤手背緊相著竪印當胸誦此真言𠺁吽鑁斛鉢囉嚩里多野請召賢聖已獻閼伽水以手捧椀即誦此真言唵摩里支阿里建鉢囉底蹉娑嚩賀次誦動樂真言唵摩里支嚩儞焰鉢囉底蹉娑嚩賀復結摩里支印誦此真言唵摩里支曀呬曳呬尾迦悉多誐里拏迦里沙曳誦此真言已即結曼拏羅三昧印以二手合掌指頭少開以二大指捻中指如環相結跏趺坐安印臍上誦此真言唵摩里支阿怛囉散儞呬覩彌婆嚩阿努囉訖多彌婆嚩酥覩瑟喻彌婆嚩酥布瑟喻彌婆嚩薩里嚩悉地彌鉢囉野蹉誦此真言時以前印復安心上頸上額上頂上即時受灌頂用結此印以二大指屈入掌中指頭相對以二中指按其上餘指如金剛合掌安自頂上觀想毘盧遮那佛身真金色結毘盧印知在頂上誦此真言唵僕欠阿鼻詵左𤚥復以二手作金剛縛以二中指相合竪直此名金剛波羅蜜印誦此真言唵嚩日囉薩怛嚩吽復以二中指微曲如寶形此名寶波羅蜜印誦此真言唵嚩日囉囉怛曩怛覽復以二中指作如蓮華葉相此名法波羅蜜印誦此真言唵嚩日囉達里摩呬里復以二中指相纏二大指亦爾此名羯磨波羅蜜印誦此真言唵嚩日囉羯里摩惡誦此真言已阿闍梨言我今灌頂如是以印安額上頂後右耳左耳次誦阿閼佛真言作觸地印寶生佛真言作施願印無量光佛真言作入定印不空成就佛真言作無畏印復誦忿怒真言唵捺囉以二手各作金剛拳令頭指少屈安心上項上復胸上額上如繫華鬘以為擁護復用二手兩邊彈指即指掌作歡喜相誦此歡喜真言唵嚩日囉覩瑟也斛復想阿字變成月輪輪有惡字變成羯磨金剛杵即結羯磨印誦此真言唵嚩日囉薩怛嚩僧誐囉賀嚩日囉囉怛曩摩努多覽嚩日囉達里摩誐野乃嚩日囉羯里摩迦魯婆嚩以二手作金剛拳誦金剛嬉戲真言唵嚩日囉羅細吽唵嚩日囉摩羅吽唵嚩日囉詣帝吽唵嚩日囉涅里帝曳吽唵嚩日囉補瑟閉吽唵嚩日囉度閉吽唵嚩日囉禰閉吽唵嚩日囉巘弟吽復誦內外供養真言唵阿迦魯目欠薩里嚩達里摩拏阿儞也努怛半曩怛嚩復作觀想想自心上出一月輪輪上有真言如華鬘相各有光明如輪內然燈及曼拏羅一切賢聖皆有光明如是想已即作持誦獻閼伽水誦閼伽真言獻飲食等五種供養誦本真言如是訖已左手執鈴誦鈴真言唵嚩日囉建致囉拏多鉢囉拏多三鉢囉囉拏多沒馱剎怛囉鉢囉左里儞鉢囉惹拏播囉彌多曩那婆嚩婆吠嚩日囉馱囉訖里那野嚩覩灑尼吽吽吽誦此真言已復用右手擲金剛杵誦此真言唵薩里嚩怛他誐多悉地嚩日囉三摩野底瑟姹曀沙怛鑁馱囉野彌底呬呬呬呬吽復誦讚歎五如來真言曰阿芻毘也嚩日囉摩賀惹拏曩嚩日囉馱覩摩賀沒馱怛里曼拏羅怛里嚩日囉誐囉也具沙嚩日囉曩謨娑覩帝吠魯左曩摩賀󰡊馱嚩日囉扇多摩賀囉帝鉢囉訖里底鉢囉婆娑嚩囉達里摩禰舍嚩日囉曩謨娑覩帝囉怛曩囉惹酥儼鼻里也佉嚩日囉迦舍酥儞里摩羅娑嚩婆嚩󰡊馱儞里隷波婆沙玉呬也曩謨娑覩帝嚩日囉彌多摩賀囉惹儞里嚩羯羅波佉嚩日里尼囉誐播囉彌多鉢囉鉢多婆沙嚩日囉曩謨娑覩帝阿目佉嚩日囉僧沒馱薩里嚩舍波里布囉迦󰡊馱娑嚩婆嚩三部多嚩日囉薩怛嚩曩謨娑覩帝誦讚佛已其阿闍梨發勇猛心如彼本尊所有飲食洗浴坐具臥具及於經行一切之事皆依本尊祕密修習從早辰日中日沒如是三時持誦並結印相作供養已復作觀想至第四時亦如是供養即以此善所作功德迴向實際及眾生界隨意所求無不成就即誦發遣真言唵訖里覩嚩薩里嚩薩怛嚩囉他悉地那怛嚩野他努誐誐蹉特鑁沒馱尾沙焰布曩囉誐摩曩野左作發遣印於自頂上散其印復誦此真言唵摩里支目次誦百字真言作自擁護身口意真言曰唵嚩日囉薩怛嚩三摩野摩努波羅野嚩日囉薩怛嚩怛吠努波底瑟姹涅里跓彌婆嚩酥覩瑟喻彌婆嚩阿努囉訖覩彌婆嚩酥布瑟喻彌婆嚩薩里嚩悉地彌鉢囉野蹉薩里嚩羯里摩酥左彌唧多室里焰俱魯吽賀賀賀賀斛婆誐鑁薩里嚩怛他誐多嚩日囉摩彌門左嚩日里婆嚩摩賀三摩野薩怛嚩惡如是持誦依法軌儀所欲所求一切成就復有成就法依前㡧像儀則一一觀想已復想自心之上有一月輪輪上有第十二微妙梵字於字頭上有日月二曜出種種光明其光變成天人師即獻供養復想一切之法而無有我誦此真言唵娑嚩婆嚩󰡊弟誦真言已復入三昧唯有清淨實性真空之如心境冥合離諸分別復觀前梵字變成無憂樹於此樹上有甘露瓶瓶有𤚥字化成摩里支菩薩依此相儀觀想自身亦成摩里支菩薩深黃色亦如閻浮檀金色或如日初出之色頂戴寶塔著紅天衣耳環腕釧寶帶瓔珞種種莊嚴八臂三面三目脣如曼度迦花色放大光明於寶塔內有毘盧遮那佛戴無憂華鬘左手持羂索弓無憂樹花枝及線右手持金剛杵針鉤箭正面善相微笑深黃色或檀金色眼相修長脣如朱色作大勇猛相左面猪容忿怒醜惡利牙外現出舌顰眉令人怕怖右面深紅如蓮華寶色出最上光明慈顏和悅如童女相手作毘盧印乘彼猪車立如舞蹈勢菩薩下復有風輪輪有賀字此字變成羅睺大曜如日月蝕作觀想時晝對日夜對月彼毘盧佛有四菩薩四方圍繞東方菩薩真言曰唵摩里支嚩多隷嚩那隷嚩囉隷嚩囉賀賀目契阿迦里沙野𠺁娑嚩賀如是此菩薩紅色著紅天衣三面一猪面各三目四臂左手持羂索無憂樹枝右手持針金剛鉤意欲降伏皆得成就南方菩薩真言曰唵摩里支嚩多隷嚩那隷嚩囉隷嚩囉賀目契薩里嚩努瑟吒喃目欠滿馱滿馱吽娑嚩賀如是此菩薩身作黃色著黃天衣左手持羂索金剛杵右手持無憂樹枝及針縫惡者口眼西方菩薩真言曰唵摩里支嚩多隷嚩那隷嚩囉賀目契薩里嚩努瑟吒喃娑旦婆野鑁娑嚩賀如是此菩薩衣服身色如前不異右手持金剛杵及針左手持無憂樹枝及羂索能禁縛一切惡者北方菩薩真言曰唵摩里支嚩多隷嚩那隷嚩囉隷嚩囉賀目契薩里嚩薩怛鑁彌嚩舍摩曩野斛娑嚩賀如是此菩薩衣色如先身如初日之色右手持箭及金剛杵左手持無憂樹枝及弓敬愛一切眾生彼阿闍梨應如是觀想彼四大菩薩智慧神力難可度量於曼拏羅請召時用金剛鉤印及本真言如前儀則諸持誦阿闍梨若依摩里支成就法行精進修習勇猛不退無缺犯如是眾生令得菩薩清淨大智