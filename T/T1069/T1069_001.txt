如是我聞一時薄伽梵住補陀落山大聖觀自在宮殿中其山無量娑羅多麼羅瞻蔔無憂阿底目多迦種種花樹莊嚴與大苾芻眾八千人俱復有九十九俱胝那庾多百千菩薩俱無量百千淨居天眾自在大自在梵王天子而為上首前後圍遶而為說法時觀自在菩薩與無量持明仙圍遶往詣世尊所至佛所已頭面禮足右遶世尊三匝退坐一面白佛言世尊我有心密語名十一面十一俱胝如來同共宣說我今說之利益安樂一切有情能除一切疾病止諸不吉祥惡夢及制非命不淨信者令淨信能除一切障尾曩夜迦心所希望皆稱遂故我不見於天世魔世梵世及沙門婆羅門眾以此心密語加護救濟攝受息災吉祥免治罰離刀杖毒藥故若有能違越者無有是處唯除宿業不決定心受持此密語一切如來稱讚護念一切如來隨喜世尊我念過去殑伽沙等數劫過後有如來名百蓮花眼髻無障礙無染力光王如來我於爾時為大仙人從彼如來受此心密語纔受得已十方一切如來現前得見一切如來故便獲得無生法忍此密語有如是大功德藏若有善男子善女人以淨信心殷重心憶念作意現世得十種勝利何等為十一者離諸疾病二者一切如來攝受三者任運獲得金銀財寶諸穀麥等四者一切怨敵不能沮壞五者國王王子在於王宮先言慰問六者不被毒藥蠱毒寒熱等病皆不著身七者一切刀杖所不能害八者水不能溺九者火不能燒十者不非命中夭又獲四種功德一者臨命終時得見如來二者不生於惡趣三者不非命終四者從此世界得生極樂國土世尊我念過去十殑伽沙劫過後有佛名曼陀羅香如來我於是時為長者從彼如來受此心密言超四十萬劫生死棄捨我由此密言晝夜念誦作意得一切佛住大悲智藏菩薩解脫法門所有繫縛臨當刑戮水火風賊蠱毒厭禱人非人等種種苦難由此我於一切有情能作歸依救護安慰洲渚室宅勝趣以此密言力收攝一切暴惡藥叉羅剎等先令發起慈心哀愍然後安置立於阿耨多羅三藐三菩提世尊我此密言有如是大威德由誦一遍滅除四重皆得清淨及犯五無間罪蠲除悉皆無餘何況諸罪而不除滅彼人獲得一切無量俱胝那庾多佛積集善根若聞此心密言若誦若持一切意願皆得滿足若族姓男族姓女苾芻苾芻尼近仕男近仕女婆羅門剎利毘舍首陀及餘類於白月十四日或十五日為我不食一日一夜清齋念誦超四萬劫生死一切有情纔稱念我名超稱百千俱胝那庾多如來名號皆得不退轉離一切病患免一切夭死災橫遠離身口意不善行若能依教相應作意觀行佛菩提如在掌中時婆伽梵讚觀自在菩薩言善哉善哉佛子汝於一切有情起大悲愍汝能以此方便安立一切有情於無上正等菩提我以授記深生隨喜汝當說之爾時觀自在菩薩摩訶薩從座而起整理衣服偏袒右肩頂禮佛足說自根本密言曩謨囉怛曩怛囉夜也曩莫阿哩夜枳穰曩娑誐囉吠𡀔者曩尾喻訶囉惹也怛他蘖多夜囉訶帝三藐三沒馱也曩莫薩嚩怛他蘖帝毘庾囉訶毘藥三藐三沒馱毘藥曩莫阿哩夜嚩路枳帝濕嚩囉也󰂛地薩怛嚩也摩訶薩怛嚩也摩訶迦嚕抳迦也怛儞也他囉娜囉娜囉地哩地哩度嚕度嚕壹知嚩知者隷者隷鉢囉者隷矩蘇銘矩蘇摩嚩󰳋壹里弭里止里止致惹羅麼跛曩也跛羅麼󰡊馱薩怛嚩摩訶迦嚕尼迦娑嚩訶次說澡浴灌灑淨衣密言曩謨囉怛曩怛囉夜也曩莫阿哩夜嚩路枳帝濕嚩囉也󰂛地薩怛嚩也摩訶薩怛嚩也摩訶迦嚕抳迦也怛儞也他訶訶訶訶壹里弭里止里尾里企隷徙隷娑嚩訶以此密言加持水沐浴灌灑潔身淨服等應誦七遍時觀自在菩薩復說獻焚香密言曰怛儞也他拄嚕拄嚕訶訶訶訶娑嚩訶以此密言加持香燒奉獻時觀自在大菩薩復說獻花密言曰怛儞也他悉哩悉哩地里地里悉哩地哩娑嚩訶以此密言加持花及燈奉獻當誦七遍時觀自在菩薩復說奉獻飲食密言曰怛儞也他娑黎娑黎悉哩悉哩素嚕素嚕娑嚩訶以此密言加持飲食等奉獻當誦二十一遍復次觀自在菩薩說護摩密言曰怛儞也他訶徙麼達徙者隷虎嚕虎嚕祖嚕祖嚕蘇嚕蘇嚕母嚕母嚕娑嚩訶以此密言加持惹底木燃火以惹底木搵酥蜜酪搵兩頭擲火中燒晝夜不食二十一遍投火供養然後求成就事時觀自在菩薩復說結方隅界密言曰怛儞也他伊里弭里止里弭里底里呬里娑嚩訶以此密言加持水白芥子或灰應用結界當誦七遍時觀自在菩薩復說奉送聖眾還宮密言曰怛儞也他弭致覩致止致孽縒孽縒婆誐挽曩哩夜嚩路枳帝濕嚩囉娑嚩婆嚩南娑嚩訶誦此密言想奉送聖者歸本宮殿我今說念誦福利先不修持能成一切事業若有人患寒熱病若一日一發或二日三日四日一發若著鬼神彌怛拏毘舍遮癲癎瘰癧白癩及蠱毒毒蟲等加持土芥子和白檀香一七遍塗即愈一切業障皆得清淨若患邪風加持油塗即愈若患耳痛以青木香油和樺皮煎渧耳中其痛即止亦能治半頭痛一切病患處纔誦加持無不除愈纔誦即成就若欲成就者以堅好無隙白檀香彫觀自在菩薩身長一尺三寸作十一頭四臂右邊第一手把念珠第二手施無畏左第一手持蓮花第二手執君持其十一面當前三面作寂靜相左三面威怒相右三面利牙出現相後一面作笑怒容最上一面作如來相頭冠中各有化佛觀自在菩薩身種種瓔珞莊嚴像成已於有佛舍利處安置持誦者身著淨衣若在家者持八戒三時供養無限數念誦從白月一日乃至八日後於淨處置此觀自在菩薩形像面西喫乳或穬麥燒沈香蘇合檀香隨力乃至十三日其日食三白食廣大供養取菩提樹木燃火更別取菩提樹木長十指截以蘇合香油搵兩頭一千八遍投護摩爐中地即震動其像亦動聞從像最上面口中出聲讚修行者言善哉善哉佛子汝能勤苦求願我皆令汝意願滿足賜汝成就騰空隱形持明仙轉輪法王乃至與我無異汝必現獲如是等成就復次第二儀則從白月十五日於舍利塔中安像晝夜不食以一百八枚惹底花誦密言一遍一擲擊像即於像當前面出大吼聲行者不應怖畏則大地震動念誦不應間斷即求請願言願我能與一切無主無依眾生作大依怙能滿一切有情一切意願皆令滿足得無障礙復次密言者於月蝕時取酥一兩置於銀器對像前誦密言七遍自喫及與他一切疾病皆得除愈況能從初蝕乃至月復盈滿念誦不獲悉地復次密言者先澡浴清淨潔服取雄黃或牛黃對像前誦心密言一千八遍三種相現然後點額得三種成就隨其功効上中下等若以和水灌沐其身除一切障難遠離一切惡夢不祥獲得吉祥榮盛一切疾疫皆得除愈復次法以香花奉獻聖觀自在取烟脂加持一百八遍塗左微忿怒面額降伏一切他敵軍陣復次法若人疫牛疫及餘畜疫對觀自在菩薩取苦練木搵芥子油應作護摩以緋縷右槎作綫麁如銅箸為兩條誦一遍作一結乃至七結繫於患者頸下或頭髻則疫病除息解脫復次法被拏枳爾等諸魅所持者取白線如前加持繫於寂靜面經宿然後取結二十一結誦密言一徧一結繫病者頸下即得除愈復次法若有他敵及疾疫災禍不令入國界欲結方隅界者燒薰陸香作護摩取五色線加持繫於寂靜面即成堅固大威德方隅界復次密言者欲共怨敵異論欲得勝者應供養觀自在菩薩以嚩捨迦木燒芸臺子加持白線一百八遍繫於忿怒面一切鬪諍言訟皆悉得勝除息若繫於寂靜面能除一切障難復次以眾香和水浴觀自在菩薩又加持浴觀自在水一百八遍浴毘那夜迦像一切障難皆悉殄滅