爾時觀世音菩薩摩訶薩白佛言世尊若有修是最上廣大解脫蓮華曼拏羅三昧耶者當於閑靜泉沼河邊或於園林心所愛處縱廣三十二肘或十六肘可界方圓穿深五尺以本出土簡去一切惡土瓦石骨木蟲蟻便却如法填築平治其本出土若不欠賸得名上地謂諸如來稱讚此地當知是地堪諸如來坐菩提場轉法輪地堪作諸佛舍利制底若本出土填有欠賸是地下惡不堪作壇若得上地以瞿摩夷黃土泥如法泥飾又諸香泥周潔塗摩畫大海水內院中畫七寶蓮花臺上寶殿中毘盧遮那如來右手作摩頂相面西結加趺坐師子寶座左阿彌陀佛右手作摩頂相面西結加趺坐師子寶座右釋迦牟尼佛右手作摩頂相面西結加趺坐師子寶座釋迦牟尼佛前不空羂索觀世音菩薩一面三目熙怡微笑身有四臂左一手執蓮華右一手把羂索二手合掌首戴寶冠冠有化佛種種莊嚴坐華座上曲躬瞻仰其阿彌陀佛前不空奮怒王三面四臂面別三日當中正面熙怡微笑左右面目嚬眉瞋怒左手執鉤右手持索二手捧寶華盤首戴寶冠冠有化佛種種莊嚴坐華座上曲躬瞻仰次院東面觀自在菩薩手執蓮華結加趺坐濕廢多菩薩手執俱勿頭華半加趺坐蓮華遮那利菩薩手把蓮華半加趺坐多羅菩薩手執青優鉢羅華半加趺坐毘俱胝菩薩半加趺坐北面白衣觀世音菩薩手執蓮華結加趺坐德大勢至菩薩手執蓮華結加趺坐僑理菩薩手執蓮華半加趺坐弭路枳儞菩薩手執蓮華半加趺坐吉祥菩薩手執蓮花半加趺坐南面大吉祥菩薩手執蓮華結加趺坐大水吉祥菩薩手執蓮華結加趺坐落訖瑟弭菩薩手執蓮華半加趺坐窣覩波大吉祥菩薩手執蓮華半加趺坐曝誐婆底菩薩手執蓮華半加趺坐西面白身觀世音母菩薩手執蓮華結加趺坐無垢慧菩薩手執蓮華半加趺坐始縛麼㰤明王手執蓮華半加趺坐耶輸沫底菩薩手執蓮華半加趺坐馬頭觀世音菩薩手執蓮華半加趺坐東門無能勝金剛面目瞋怒左手執杵結加趺坐南門計理枳攞金剛面目瞋怒左手執杵半加趺坐西門氷誐羅金剛面目瞋怒左手執杵半加趺坐北門尼蘇𤙖皤金剛面目瞋怒左手持杵半加趺坐此諸菩薩華冠瓔珞耳璫鐶釧天諸衣服種種莊嚴坐蓮華座身圓光焰次院四面除門置淨居天伊首羅天摩醯首羅天那羅延天大梵天大自在天焰摩王水天帝釋天俱摩羅天他化自在天兜率陀天阿迦尼吒天乃至諸天是諸天等或但置印所謂轉法輪印金剛杵印羂索印鉞斧印那羅延輪印三叉戟印鉢置娑印鎚印金剛鬘印蓮華鬘印輪印螺印棓印槊印寶瓶印寶鏡印優鉢羅華印根本蓮華印寶幢印傘蓋印如意珠幢印摩尼金剛印金剛鉞斧印四股金剛杵印難儞迦󰨢多印錫杖印君持印苾陵誐羅瓶印黑鹿皮印絡膊寶瓔珞印五色雲印日天印月天印星天印乃至諸印繞火光焰東門殑伽河南門枲哆河西門婆屈數河北門戰捺囉皤伽河四角四天王神執持器仗東門右摩尼跋陀羅神執持寶珠右夜摩天無譬喻天各持寶華東門左布喇拏跋陀羅神執持寶珠左功德天手持蓮華南門右皤攞禰皤力天神持刀右地天神苗稼天神火天神各執持華南門左半支迦藥叉大將神左藥天神持華西門右難陀龍王捧持寶華右辯才天毘摩夜天持華西門左跋難陀龍王持華左一髻羅剎女度底使者金剛商迦利女毘俱胝羅剎女皆面目瞋怒半加趺坐北門左無邊龍王手持寶華左華齒神持華北門右訶利帝神商棄尼神此等天神華瓔衣服種種莊嚴半加趺坐內院界上種種色摩尼寶珠次院界上蓮華鬘外院界上獨股金剛杵頭頭相次內外彩色物等皆新好者修是法時常淨澡浴著淨衣服食三白食不食熏辛酒肉殘食如法圖飾五色線索圍繞界畔其壇院外作六肘院淨治平填瞿摩夷黃土泥周遍塗摩種種香泥重遍塗摩五色彩粉模畫外界當開四門六十四金剛橛量長九寸釘壇外界五色線索圍壇外界赤銅蓮華八金銅蓮華八白銀蓮華八金壜四銀壜四赤銅壜四盛諸香水七寶口插寶華果樹銀寶壜四盛諸香水七寶淨帛蓋口金香鑪四銀香鑪四龍腦香沈水香欝金香白旃檀香金疊四銀疊四盛斯香獻種種色綵寶幢四頭置寶冠金器八銀器八盛沈水香水八水上汎華金器八銀器八別盛諸香金器八銀器八別盛諸華金器八銀器八盛三白食如法敷獻白瓷壜六十四盛諸香水口插諸華枝葉白瓷香鑪六十四燒種種香赤銅壜四盛諸香水五色繒綵繫其項上三白飲食六十四分種種飲食果蓏六十四分雜色華鬘一百二十二白色華鬘六十四赤色華鬘三十二蠟燭八燈樹八如法敷獻外院四面燃酥燈油燈一百六十四盞是供飲食唯除五辛酒肉蘆菔生菜殘食穢食勿供養之餘者盡通外院四門四角敷置高座以諸繒帛如法莊嚴四角座上轉讀此神變真言經四門座上轉讀般若波羅蜜經讀經之聲清朗美麗是讀經人淨浴塗香著淨衣服食三白食入壇陞座種種幡華鈴帶珮帶二百六十四道內外莊嚴復於其外作十肘院淨治塗地當壇西門八肘圓壇基高二肘如法圖畫唯開東門種種幡華敷列莊飾中置淨土阿彌陀佛變面東以諸華香飲食香水布獻供養當壇北門八肘方壇基高二肘如法圖畫唯開南門種種幡華敷置莊嚴中置毘盧遮那佛變地藏菩薩變彌勒菩薩變不空奮怒王變面南以諸華香飲食香水布獻供養當壇東門八肘方壇基高二肘如法圖畫唯開西門種種幡華敷列莊嚴中置釋迦牟尼佛變執金剛祕密主菩薩變不空羂索悉地王變不空大奮怒王變面西以諸華香飲食香水布獻供養當壇南門八肘方壇基高三肘壇外四面作飾山形如法圖畫唯開北門種種幡蓋敷置莊嚴中置不空羂索觀世音菩薩變世間王如來變曼殊室利菩薩變除一切障菩薩像面北以諸香華飲食香水白栴檀香沈水香蘇合香龍腦香欝金香敷獻供養燒焯香王供養一切持真言者作此曼拏羅時白月一日淨浴塗香著淨衣服依法請白起首修治所給侍人淨浴塗香著淨衣服每日受持八關齋戒發菩提心營造斯壇時真言者至月八日盡斷諸語一出一浴以香塗身著淨衣服食三白食作法結界結印而真言索當護同伴給侍人等護請法者衣服三對勿相掁觸於諸有情起大悲心大壇西門作法安坐晝夜六時誦奮怒王真言三遍灌頂護身廣大明王央俱捨真言三遍母陀羅尼真言三遍溥遍心印真言一百八遍不思議觀陀羅尼真言七遍悉地王真言三遍一切菩薩敬禮解脫三昧耶真言三遍日日三時壇西門外光焰真言燒設火食四門壇中誦奮怒王真言三遍廣大明王央俱捨真言三遍母陀羅尼真言三遍溥遍心印真言一百八遍不思議觀陀羅尼真言七遍悉地王真言三遍一切菩薩敬禮解脫三昧耶真言三遍至十四日以酥乳酪龍腦香相和食之發大悲心以諸有情為菩提種誓度一切無餘有情命受法者三歸懺罪發菩提心香熏變手謂得如來大悲妙色塗香掌中謂得如來戒定慧香授與香華獻諸聖尊謂得如來三十二相觀視燈明謂得如來智慧光明加持優曇鉢羅木阿說他木本末端直授受法者面東面北嚼已擲之嚼頭向方應是彼部立者最祥教慰云言觀念諸佛求勝境界引入西門加持散華合掌禮拜長跪而坐奮怒王真言持印灌頂香水灌頂禮拜供養教引行道外壇門側長跪而坐四門四角座上讀經日夜六時經聲莫絕時真言者壇內誦溥遍心印真言行道燒香供養誦奮怒王真言自灌其頂誦廣大明王央俱捨真言母陀羅尼真言溥遍心印真言不思議觀陀羅尼真言悉地王真言一切菩薩敬禮解脫三昧耶真言各一千遍四門壇內燒香行道誦奮怒王真言廣大明王央俱捨真言母陀羅尼真言溥遍心印真言不思議觀陀羅尼真言悉地王真言一切菩薩敬禮解脫三昧耶真言各一千遍內外變像一時皆放種種光明於虛空中出種種聲時真言者身出光焰大壇內院觀世音菩薩當出現身放大光明踰百千日瞻覩十方伸手摩頂高聲讚言善哉善哉大真言者汝今善能種種如法莊嚴不空最上神變解脫壇印三昧耶是壇乃是一切如來神通所加被處又是一切菩薩摩訶薩所敬禮處復是一切諸佛菩薩摩訶薩祕密壇印三昧耶復是一切天龍藥叉羅剎阿修羅乾闥婆蘖嚕拏緊那羅摩呼羅伽集會壇印三昧耶復是摧伏一切天魔毘那夜迦壇印三昧耶復是一切苾芻苾芻尼國王王子后妃婇女大臣僚佐族姓男女拔脫煩惱稠林根栽解脫壇印三昧耶復是一切傍生禽獸見聞轉業解脫壇印三昧耶復是開閉一切地獄趣餓鬼趣畜生趣阿修羅趣解脫壇印三昧耶復是誅滅一切災怪解脫壇印三昧耶復是入大涅槃城壇印三昧耶是故說名不空羂索最上神變解脫蓮華壇印三昧耶是真一切菩薩摩訶薩所敬禮處若有有情暫得見聞此曼拏羅印三昧耶者亦當得脫生死業海住不退地得阿耨多羅三藐三菩提何況依法作壇供養不食不語受持讀誦而豈不證阿耨多羅三藐三菩提世尊當知是人則同我身我於此人最偏恩愛荷負頂戴猶如如來出世世間一切諸願為皆滿足與證不空智嚴解脫曼拏羅印三昧耶又當與證殑伽沙俱胝那庾多百千神通遊戲自在三昧耶若此壇內授三昧耶命終之後皆得安住阿鞞跋智上品蓮生授阿耨多羅三藐三菩提記名後邊身以大人相而自莊嚴著天衣服得宿住智證一切如來不空解脫轉法輪場大三昧耶當見一切如來坐菩提座轉大法輪得諸如來讚言善哉善哉善男子汝今得住阿耨多羅三藐三菩提不退轉地十方剎土一切如來俱伸無量俱胝光手一時摩頂為說一切甚深妙法乃至阿耨多羅三藐三菩提地若復有人以斯經典於四眾中讀誦解說令諸聞者解除一切重罪災障皆當得住不退轉地名諸如來最勝之子是人常得觀世音觀愛祐護乃至阿耨多羅三藐三菩提而不捨離若有眾生踐此壇地或復見者亦得除滅一切罪障為菩提種若風吹此壇地塵墜有情身者亦得除滅一切罪障為菩提種是真言經但轉讀者觀世音菩薩一切諸佛菩薩摩訶薩諸天神等皆當擁護獲得無量菩提功德福蘊善根世尊是出世解脫護摩曼拏羅三昧耶能害一切障累災厄踰生死海住不退地得諸如來現前安慰出世道分淨居天大梵天帝釋天那羅延天大自在天伊首羅天摩醯首羅天焰摩王婆魯拏天俱廢羅天俱摩羅天及諸天龍藥叉羅剎阿素洛乾闥婆蘖嚕拏緊那羅摩呼囉伽一切鬼神悉皆來集周遍佐護十大執金剛菩薩摩訶薩四天王神瞻護遮止諸惡鬼神一切災難不相惱害壇西門北縱廣三肘基高四指中圓一肘深量一肘穿火爐坑坑上脣椽高闊四指坑底泥捏開敷蓮華瞿摩夷黃土泥香泥如法塗摩繞脣椽外七寶蓮華葉鬚蘂四面四角開敷蓮華臺上置印七寶界道開廓四門四門四角金銅蓮華四面四角閼伽香水水上汎華以諸香花三白飲食種種華鬘敷置供養燒火食時四門四角座上讀經聲聲不絕真言加持楓香木榓木柏木杜仲木端直好者截長半肘加持燃火加持白栴檀香沈水香蘇合香熏陸香安悉香欝金香龍腦香白芥子稻穀華白蜜石蜜牛酥護摩其龍腦香隨所辦著西門安坐誦持光焰真言曰娜謨囉怛娜怛囉耶野那莫㫊唎耶縛路枳諦濕縛囉野菩地薩埵野摩訶薩埵野摩訶迦嚕抳迦野怛󰍕他唵鉢頭麼振嚲麼抳縛囉縛囉鉢頭麼步臡入縛攞入縛攞虎嚲捨禰步嚕步嚕弭目乞灑步臡馱㰤馱㰤薩縛麼囒㫊暮伽播抳婆囉第𤙖𤙖𡫸娜㰤播般舍麼舍麼儞路句跢邏抳三漫多囉濕弭婆囉禰覩嚕覩嚕跛囉縛囉㫊暮伽悉地唵步嚕步嚩那謨窣覩羝莎縛訶獻毘盧遮那如來阿彌陀佛釋迦牟尼佛世間自在王如來次獻不空羂索觀世音菩薩不空奮怒王菩薩次獻第二院一切菩薩次獻外院一切天神真言明神壇神次獻東門壇內佛菩薩次獻北門壇內佛菩薩次獻南門壇內佛菩薩次獻西門壇內佛菩薩次獻一切天龍八部一一如法護摩供養一切罪障災厄變怪王難賊難蛇虎等難悉皆除滅國土安寧時世人民傍生有情聞香氣者皆得解除一切罪障命終之後蓮華化生住不退地冬夜護摩春晝護摩日別三時持真言者身出光明十方剎土一切如來一時現身伸手摩頂同聲讚言善哉善哉持真言者汝今已得一切如來祕密出世解脫護摩壇三昧耶降伏一切毘那夜迦諸魔鬼神此護摩三昧耶亦能進趣菩提道場轉法輪會觀世音菩薩身持大梵天相一手執蓮花一手執戟一手持索一手彈指當現身來讚言善哉善哉持真言者汝今已得不空羂索心解脫護摩曼拏羅成就三昧耶汝欲何願我令滿足是時心願皆悉乞之觀世音菩薩伸手摩頂摩頂之時身證神通游往十方一切剎土頂禮諸佛得諸如來為授阿耨多羅三藐三菩提記住於西方極樂國土為阿彌陀佛菩薩眾數乃至無上正等菩提聽聞深法此護摩灰塗身洗浴亦得除滅一切罪障若患一切鬼神病者持灰點額則得除差若點心臍解除災厄若毒蟲螫和水塗附則得除差若󰚏蠱呪詛塗身洗浴亦得除差若惡瘡疥和酥塗附亦得除差若惡風雷雹數數起者逆風雨散則得除散若誦念處散則成界若遶園林田疆遍遺散者不為一切蝗蟲災食華果苗稼若城四門散人民踏者解除厄障當捨命後上生天界或生淨土若散屍陀林塚墓屍上彼所亡者皆脫諸罪上生天上或生淨土若散聚落城邑村坊宅舍阿蘭若處皆得安隱除諸厄難若散王宮解諸災厄獲得安隱是護摩灰任意隨心加持所用皆得成就世尊是不思議觀陀羅尼真言出世解脫曼拏羅像白㲲布絹縱廣四肘或廣六肘八肘十二肘白月十五日起首圖畫彩色筆盞皆淨好者龍腦香水銷融香膠調色圖畫畫匠畫時潔浴香塗著淨衣服斷見妻室不食五辛酒肉殘食食三白食每日晨朝受八戒齋教發信心大悲之心中畫補陀洛山其山狀像須彌山王山有九嘴狀開蓮華其當心嘴圓大平正山上畫諸寶樹華樹藤枝花葉山下大海種種魚獸當心嘴上畫寶宮殿樓閣寶樹殿中蓮華師子寶座座上不空羂索觀世音菩薩一面四臂著天衣服鐶釧珠瓔狀大梵天面有三目首戴寶冠冠有化佛一手把蓮花一手把三叉戟一手把羂索一手施無畏結加趺坐右多羅菩薩手執優鉢羅花半加趺坐後毘俱胝菩薩半加趺坐左濕廢多菩薩手執俱物頭花半加趺坐後蓮華遜那利菩薩手執蓮花半加趺坐菩薩冠瓔耳璫鐶釧天諸衣服種種莊嚴坐蓮花座座下右不空羂索菩薩長跪合掌執持羂索後布施波羅蜜菩薩淨戒波羅蜜菩薩安忍波羅蜜菩薩精進波羅蜜菩薩靜慮波羅蜜菩薩座下左不空奮怒王菩薩四臂二手合掌一把蓮花一執羂索長跪而坐後般若波羅蜜菩薩方便波羅蜜菩薩願波羅蜜菩薩力波羅蜜菩薩智波羅蜜菩薩十波羅蜜菩薩花冠瓔珞耳璫鐶釧白色天衣種種莊嚴各蹈蓮花靜慮波羅蜜菩薩後一髻羅剎女身真青色面目瞋怒狗牙上出首戴髑髏而有六臂左一手執三股金剛杵一手持蓮華一手持羂索右一手執鉞斧一手執如意杖一手執三叉戟蛇為瓔珞腰搏虎皮半加趺坐身圓火焰智波羅蜜菩薩後度底使者身真青色面目瞋怒狗牙上出首戴髑髏而有八臂左一手執三股金剛杵一手持青蓮花一手執三叉戟一手揚掌右一手執劍一手執鉞斧一手執曲刀一手執羂索蛇為瓔珞腰搏虎皮半加趺坐身圓火焰不空羂索菩薩座下五苦行仙眾諸天子眾持諸花果半加趺坐不空奮怒王座下五苦行仙眾諸天子眾持諸華果半加趺坐觀世音頂上橫行七佛右手作摩頂相結加趺坐師子寶座放眾光明第四佛前執金剛祕密主一手當胸執金剛杵一手執白拂瞻仰如來七佛行上毘盧遮那佛左阿彌陀佛右世間自在王如來結加趺坐師子寶座觀世音左右竪行三十二佛結加趺坐師子寶座放眾光明佛外周匝畫三股金剛杵花鬘於花鬘外周匝行畫三十二天神執持器仗雜寶華果半加趺坐三十二天神外周匝行畫大梵天那羅延天大自在天伊首羅天摩醯首羅天帝釋天不驕樂天廣果天少光天兜率陀天色究竟天樂變化天淨居天三十三天他化自在天日天子月天子四天王焰摩王水天俱廢羅天俱摩羅天火天風天摩訶迦羅神難禰計濕皤羅天難陀龍王優波難陀龍王皤羅禰皤神布刺拏跋陀羅神摩尼跋陀羅神諸天天神花瓔衣服種種莊嚴執持器仗雜寶花果半加趺坐諸天神外周匝畫蓮花鬘三股金剛杵花鬘於花鬘外周匝畫一百八七寶開敷蓮花一一臺上或置一手或置二手一一手中執持諸印遶火焰光於其山間畫難陀龍王跋難陀龍王宮殿中有一切龍女執持寶華瞻獻菩薩山下右無譬喻天女婆散底天女地天女毘摩夜天苗稼天藥天神山下左功德天女辯才天女商迦利天女商棄尼天女羅剎天女是諸天女花瓔衣服種種莊嚴持諸寶花瞻獻菩薩於寶宮殿會外上橫行畫八舍利寶塔其塔行右畫菩提樹樹下釋迦牟尼佛結加趺坐師子寶座面向觀世音作說法相右具壽慶喜左執金剛祕密主菩薩身狀青色一手把白拂一手掌金剛杵遶佛左右諸大菩薩會下苦行仙眾諸天子眾捧持寶花曲躬而立面向觀世音菩薩供養其塔行左又畫釋迦牟尼佛結加趺坐師子寶座作說法相右具壽慶喜左執金剛祕密主菩薩身狀青色一手把白拂一手執金剛杵遶佛左右諸大菩薩聲聞緣覺面向觀世音會下苦行仙眾諸天子眾執持寶花曲躬而立面向觀世音菩薩供養其塔行上橫行及左右竪行五十四佛結加趺坐師子寶座觀世音座右持真言者跪坐瞻仰菩薩一手持數珠一手執花香鑪世尊此不空羂索心王陀羅尼真言三昧耶不思議觀陀羅尼真言出世解脫曼拏羅像名一切菩薩摩訶薩所敬禮處亦名一切如來目所觀察菩提道場大祕密像三昧耶若有苾芻苾芻尼國王王子后妃婇女大臣僚佐婆羅門及諸人民觀瞻斯像歡喜信向種種供養所有謗佛謗法謗諸菩薩聲聞緣覺無量重罪應墮阿毘地獄住者皆得消滅獲清淨身攝受相應即譡承事供養十方九十九殑伽沙俱胝那庾多百千如來應正等覺坐菩提場轉大法輪福聚功德即當承事供養補陀洛山寶宮殿中一切諸佛菩薩大眾福聚功德若有有情信心清淨合掌觀覩讚歎禮拜即得無量大福德蘊攝受相應觀世音菩薩憶念加被當得一切如來神通攝持身意六根清淨貪瞋嫉妬隨業重罪皆得消滅常為世間人民愛敬壽不夭疾離諸宿障命壽終後往安樂國蓮臺化生此出世解脫壇像能進無上無等法故世尊言一切菩薩摩訶薩敬禮解脫三昧耶真言者以諸有情為大悲心但讀誦持即得十方一切佛土皆自門開所有一切諸佛菩薩摩訶薩一切陀羅尼神曼拏羅神一切天神皆悉祐護當得種種真言壇印之法清淨出世無量無邊一切菩薩敬禮解脫三昧耶真言那莫塞窒㘑拽特婆努誐嚲跛囉底瑟恥諦瓢薩縛嚲詫誐諦瓢摩訶菩地薩埵誐拏婆㘑瓢那莫㫊唎耶跋馹囉陀囉薩縛縵拏攞穪縛嚲苾𠆙囉臡瓢唵㫊暮伽婆路枳嚲摩訶曼拏攞鉢頭米薩縛菩地薩埵縛那麼塞訖󰓑羝皤囉皤囉三曼嚲婆路枳諦㫊暮伽摩訶沒囉㰤麼廢灑陀囉陀囉陀囉摩訶迦嚕抳迦菩馱野菩馱野摩訶菩地儞菩地菩地鉢頭麼菩地儞薩縛播般馱迦囉跛囉舍麼儞薩縛訥蘖底縛囉迦摩訶迦嚕抳迦縛虎弭弭馱廢灑陀囉薩縛嚲詑誐跢蘖皤虎嚕虎嚕㫊暮伽孽陛覩嚕覩嚕㫊暮伽播捨㰤塞羝畝嚕畝嚕弭目訖灑步臡乞使拏乞使拏薩縛婆囉拏苾󰡊提皤囉皤囉薩縛嚲詑誐跢播哩布哩羝跢囉跢囉嚲囉野𤚥㫊縛路迦野鉢頭麼步臡麼抳迦娜迦弭步使跢縛虎娜麼娜麼訥但嚲南摩訶菩地薩埵縛婆囉娜摩訶迦嚕抳迦薩縛禰縛嚲那莫塞訖哩嚲哩使誐拏塞嚲弭跢舍嚲娑㰤塞囉戰捺囉素哩耶底㘑迦囉濕弭囉縛皤枲嚲摩訶播輸跛底廢灑陀囉播囉麼󰡊馱薩埵㫊縛路枳諦濕縛囉摩醯濕縛囉播囉麼迦嚕抳迦摩訶曼拏隸濕縛囉素跛囉勃陀摩訶鉢頭麼步臡濕縛囉摩訶苾𠆙馱㘑濕縛囉地唎地唎摩訶地囉摩訶迦嚕抳迦摩訶弭目訖灑漫拏攞陀囉薩縛嚲詫誐跢俁呬野沒捺囉娑麼野陀囉摩訶縛攞弭哩野陀囉摩抳𢛡理陀囉㫊弭跢皤摩矩吒陀囉度嚕度嚕縒曼嚲婆路枳嚲路計濕縛囉播捨馱㘑濕縛囉播囉播囉摩訶梅窒󰓑弭路枳嚲薩縛薩埵僧嚲羅迦悉𠆙悉𠆙舍播哩布囉迦摩訶縛囉囉跛囉娜那謨窣覩羝莎縛訶唵地囉地囉摩訶曼拏攞弭濕縛嚕跛殺播囉蜜嚲播哩布囉迦薩縛菩地薩埵縛那麼塞訖󰓑嚲播囉麼弭補攞弭目訖灑陀羅摩訶播捨弭路枳嚲㫊暮伽播捨入縛理跢摩訶入縛攞縛路枳嚲摩訶麼抳儞跛嚲陀囉三曼嚲麼皤枲跢入縛攞入縛攞摩訶嚴避囉弭目訖灑播捨陀囉縛攞暴杖誐播迦哩灑迦唵沒囉㰤麼嚕播摩訶暮伽播捨𤙖𤙖㤄㤄薩縛薩埵縛弭路枳嚲婆囉跛囉娜那謨窣覩羝莎縛訶一切菩薩敬禮解脫三昧耶心真言唵勃𠆙弭勃𠆙摩訶迦嚕抳迦嚲囉嚲囉跢囉野摩訶喇拏縛播琳摩訶步惹弭路迦野𤙖㤄莎縛訶世尊如是真言乃是一切菩薩摩訶薩所敬禮處亦是一切如來祕密心中甚深之藏復是觀世音最上祕密心真言能除一切隨眠業障能淨一切出世法道能入一切不空如來種族之門布施波羅蜜多真言那莫薩縛嚲詑誐跢南那莫㫊唎耶縛路枳諦濕縛囉野菩地薩埵野摩訶薩埵野摩訶迦嚕抳迦野唵㫊暮伽摩訶娜那播囉弭哆播哩布囉野𤙖娜囉娜囉弭弭馱弭質怛㘑薩縛薩怛𢋑播抱誐薩縛嚲詑誐跢摩訶娜那布惹米偈跛囉󰨢嚲野嚲囉嚲囉嚲囉耶摩訶鉢頭麼播抳𤙖㤄莎縛訶世尊若有有情修治布施以此一切如來不空所生布施波羅蜜多真言海雲三昧耶供養加持身心修治供施當得十方一切如來一切布施波羅蜜多圓滿相應直至無上正等菩提福不退失淨戒波羅蜜多真言那莫薩嚩嚲詑誐跢南那莫㫊唎耶縛路枳諦濕縛囉野菩地薩埵野摩訶薩埵野摩訶迦嚕抳迦野唵㫊暮伽始攞三皤囉三皤囉皤囉皤囉󰡊陀薩埵縛鉢頭麼弭步使嚲步惹馱囉馱囉三曼嚲婆路枳跢𤙖㤄莎縛訶世尊若有有情修治淨戒以此一切如來不空菩提所生淨戒波羅蜜多真言海雲三昧耶供養加持身心當得十方一切如來一切淨戒波羅蜜多具足相應戒香芬馥遍滿十方若苾芻苾芻尼破淨戒者每白月十五日一日不食誦此三昧耶當得清淨戒蘊相應直至無上正等菩提而不退失安忍波羅蜜多真言那莫薩縛嚲詑誐跢南那莫㫊唎耶縛路枳諦濕縛囉野菩地薩埵野摩訶薩埵野摩訶迦嚕抳迦野唵㫊暮伽乞訕底薩嚩菩地薩埵縛乞灑麼抳乞灑拏乞灑拏摩訶梅窒唎迦嚕拏薩埵󰨢婆囉摩訶迦嚕抳迦薩縛薩埵縛乞灑弭拏𤙖㤄莎縛訶世尊若有有情修治安忍以此一切如來不空無上法覺安忍波羅蜜多真言海雲三昧耶供養加持身心當得十方一切如來一切安忍波羅蜜多圓滿相應直至無上正等菩提而不退失精進波羅蜜多真言那莫薩縛嚲詑誐跢南那莫㫊唎耶嚩路枳諦濕縛囉野菩地薩埵野摩訶薩埵野摩訶迦嚕抳迦野唵摩訶弭唎耶㫊暮伽弭路枳嚲者囉者囉𡫸哩拏弭哩野摩訶嚩攞嚩攞嚩攞摩訶薩杖誐縛攞菩馱儞𤙖㤄莎縛訶世尊若有有情修治精進以此一切如來不空不捨生死精進波羅蜜多真言海雲三昧耶供養加持身心當得十方一切如來一切精進波羅蜜多圓滿相應直至無上正等菩提而不退失靜慮波羅蜜真言那莫薩縛嚲詑誐跢南那莫㫊唎耶縛路枳諦濕嚩囉野菩地薩埵野摩訶薩埵野摩訶迦嚕抳迦野唵薩嚩嚲詑誐跢南摩訶暮伽迦嚕拏杖㰤娜娑麼地弭目乞灑跛囉劍󰻱主嚕主嚕𤙖㤄莎縛訶世尊若有有情修治靜慮以此一切如來不空無上靜慮波羅蜜多真言海雲三昧耶供養加持身心如觀世音相頂戴觀世音者當得十方一切如來一切靜慮波羅蜜多圓滿相應當生無量壽佛剎土得一切三昧耶現前通解直至無上正等菩提更不退失般若波羅蜜真言那莫薩縛嚲詑誐跢南那莫㫊唎耶嚩路枳諦濕嚩囉野菩提薩埵野摩訶薩埵野摩訶迦嚕抳迦野唵㫊暮伽摩訶跛囉腎惹嚩皤縒三曼嚲塞叵囉拏勃𠆙跛囉娑囉跛囉三曼嚲勃𠆙㫊縛路迦野薄伽畔跛囉腎惹縛路枳嚲斫屈數灑摩訶跛囉腎惹婆囉娜播抳摩訶跛羅腎惹鉢頭麼馱哩抳步臡𤙖㤄莎縛訶世尊若有有情修治般若以此一切如來不空無上般若波羅蜜多真言海雲三昧耶供養加持身心當得十方一切如來一切般若波羅蜜多方便善巧圓滿相應直至無上正等菩提而不退失