爾時觀世音菩薩摩訶薩復從座起整理衣服右膝著地合掌瞻佛顏貌熙怡心具無量大慈大悲遍身溥放億千大日輪光王照于十方三千大千佛之世界靡不周遍放斯光時映徹眾色皆如金聚歡喜微笑白佛言尊者薄伽梵今放此光為於世間沙門婆羅門毘舍首陀令得無量大悲之心獲諸最勝勝依止處及為一切學大乘者持是不空羂索心王母陀羅尼真言三昧耶者皆獲菩提一切願果將欲廣演是不空羂索心王母陀羅尼真言三昧耶中祕密心真言三昧耶門廣大解脫蓮華曼拏羅印三昧耶此三昧耶是真貞實最上成就祕密心真言廣大解脫蓮華曼拏羅印三昧耶門世尊此真最勝廣大解脫蓮花曼拏羅印三昧耶門乃是一切諸大菩薩真實解脫甚深祕密三昧耶欲於佛前一切龍神藥叉羅剎乾闥婆阿素洛蘖魯荼繄那羅摩呼囉伽摩訶大持真言明仙淨居天伊首羅天摩醯首羅天大梵天帝釋天焰摩王水天風天火天毘陛羅天大苦行仙眾日天月天星天二十八宿主星神天持明女仙乃至一切諸天天神已住最勝曼拏羅三昧耶者前廣演開釋是真貞實出世世間祕密曼拏羅印三昧耶令諸有情思惟讀誦受持斯法皆得最上成就一切功德勝法是故說示根本真實解脫心王母陀羅尼真言三昧耶中祕密心真言三昧耶惟垂哀愍爾時釋迦牟尼如來應正等覺熙怡微笑即伸無量莊嚴相好金色光手摩觀世音菩薩摩訶薩頂告言大慈大悲清淨者能為大眾闡斯妙法善男子汝應當知現今現在十方殑伽沙俱胝那庾多百千微塵世界所有一切如來應正等覺皆以無量神通光明加被汝故我今亦以無量神通光明加被恣汝神力說斯不空羂索心王母陀羅尼真言三昧耶中祕密心真言三昧耶爾時觀世音菩薩摩訶薩觀察十方一切大眾如大象王德無所畏即說祕密心真言唵鉢頭麼㰤塞跢摩訶暮伽播捨娑陀野縒摩野紇唎娜焰柘羅柘羅𤙖爾時觀世音菩薩摩訶薩說此真言時其補陀洛山三千大千世界須彌山王一切天宮神宮龍宮藥叉宮羅剎宮乾闥婆宮阿素洛宮蘖魯荼宮緊那羅宮摩呼羅伽宮持真言仙宮皆六震動大海江河一切泉池皆大涌沸海中一切摩竭諸獸皆大驚怖怪未曾有十方殑伽沙俱胝那庾多百千微塵世界所有一切如來於虛空中一時皆現告言善哉善哉大悲者能善說此真實最勝不空羂索心王母陀羅尼真言三昧耶中祕密心真言三昧耶若但讀誦即得成就最上菩提功德善根爾時釋迦牟尼如來告觀世音菩薩摩訶薩言善男子當為大眾說此真實廣大成就祕密心真言三昧耶功德之門爾時觀世音菩薩摩訶薩白佛言世尊是祕密心真言三昧耶若有善男子善女人一心觀念十方一切諸佛菩薩摩訶薩說誠實言懺悔無始一切諸罪惟願一切諸佛菩薩摩訶薩加祐護念我從今日乃至菩提供給承事一切諸佛菩薩摩訶薩觀世音菩薩摩訶薩攝澄心相觀置地下金剛風際上有縛字文畫分明變為金剛出大光焰其光熾徹焚燒自身燼為白灰觀用斯灰塗變金色曼拏羅光明皎徹當壇心上觀置八葉光敷蓮花臺上觀置金色縒字觀茲縒字出示聖者觀世音菩薩摩訶薩真金色身顏貌熙怡左手當胸執金蓮華右手掐珠結加趺坐一切莊嚴身放種種奇特光明以大悲心讀誦受持此祕密心真言百八遍者是人則為十方殑伽沙俱胝那庾多百千微塵世界所有一切如來應正等覺一時讚歎而攝受之於千劫來積集惡業一切重罪皆盡散壞一切怨酬惡相病惱亦皆消滅速得觀世音菩薩夢覺現身與滿諸願如是真實修習此三昧耶者應常淨浴著鮮潔衣食三白食每白月八日十五日斷食不食於諸有情起大悲心恒於不空羂索觀世音菩薩前以白栴檀香泥塗摩壇地獻諸香花燒焯香王而為供養若居壇時當斷諸語結印護身真言白芥子香水頂上灌注真言其手便自摩頂結灌頂印便自印頂面東結加趺坐結數珠印誦母陀羅尼真言一百八遍誦奮怒王真言一百八遍誦祕密心真言一千八十遍者即當單誦奮怒王真言百千倍數若當如法作是法者定得觀世音菩薩畫像身上放諸色光是時大地六種震動像羂索手亦放光明於虛空中出眾妙聲種種讚詠是真言者頂上亦出光明證此相者即得成就此大不空羂索心王母陀羅尼真言三昧耶門一切諸法悉皆成辦是時十方殑伽沙俱胝那庾多百千微塵世界一切如來一時現身舒手摩頂讚歎加祐觀世音菩薩當亦出現真妙色身憐愍祐護愛之如子教詔不空羂索心王母陀羅尼真言一切祕密三昧耶乃至菩提不相捨離修此法者當於十方一切諸佛神通月修所謂正月五月九月白月一日至十五日如法清淨讀誦受持即得成就證斯法者先於一月兩月三月四月五月依法清淨調伏身心內心誦念承事供養令心澄淨乃當修治曼拏羅印三昧耶則得成就而說頌曰世尊婆伽婆祕密心真言神通力香王沈香安悉香數各十六分蘇合欝金香二數各八分白檀龍腦香二數各三分嚴潔淨室中以請召真言加持香和合此香名三界最勝之不空神通力香王若燒此香時如法長跪坐手執持香爐誦請召真言加持是香王溥遍皆供養十方一切佛菩薩摩訶薩真言之威力香氣神變為一切妙香雲宮殿之樓閣香座香臺榭香花冠瓔珞香雲之衣服香幢妙旛蓋香雲諸佛事是妙香王香周至十方剎一切諸如來菩薩摩訶薩天龍藥叉眾羅剎乾闥婆阿素洛之眾蘖魯緊那羅摩呼羅伽等前作大供養是諸聖眾等聞斯香氣者歡喜皆讚歎乃至於三塗地獄傍生界聞斯香氣者得滅眾地獄傍生諸罪障捨此身已後更不復重受常燒此香而供養者當知是人得大勝利不為一切鬪諍兵賊惡夢口舌呪詛厭蠱諸惡怪相雷電霹靂一切藥叉羅剎惡鬼天行瘧鬼種種精魅來相災惱乃至菩提除禳重業現世輕受精潔身服食三白食菩薩像前以酥乳酪甘美飲食酥燈油燈一切花香獻飾供養燒斯香王以菩提心諦觀五蘊性自空寂離我我相離有情相離受者相離一切相所以者何一切諸法性自空寂無我無作無自無他離五蘊界是蘊入界真實諦觀不可得故無自識故不可執持所以者何一切諸法本自無色無形無相離諸染著心亦不住內外兩間法本性自空寂清淨平等無二無染無著所以者何心本無相作茲觀者是修正觀量同法界與三昧俱法界法觀諦觀迦字謂一切法無執作義觀四種法一觀觀音二觀所印三觀自身如聖觀音四觀自心若圓明月光瑩透徹上圓行有母陀羅尼真言字字字皆金色右旋行轉是四種觀一時同觀而安誦念母陀羅尼真言七遍誦奮怒王真言七遍誦祕密心小心真言各百八遍以菩提心輪三昧印如是作者與三昧俱以少功用獲大成就惟除大小出入之時消息之時餘常場內靜心端坐觀置西方極樂世界琉璃寶地七寶宮殿樓閣欄楯寶幢花蓋寶池寶岸八功德水諸寶行樹一切寶藏寶師子座阿彌陀佛一切如來現不可說殑伽俱胝那庾多等無量無邊神通光明一切相好觀音勢至諸大菩薩如處淨土一切觀見若夢若覺而悉見之見彌陀佛伸手摩頂而復告言善哉善哉大善男子汝所修求不空心王母陀羅尼神變真言出世世間廣大解脫祕密壇印三昧耶者皆已成就汝此身後更不重受胎卵濕化蓮花化生從一佛土至一佛土乃至菩提更不墜落得此相者過去今身所作一切十惡五逆四重諸罪俱時除滅身口意業悉皆清淨觀音菩薩畫像身上放大光明或得觀音變作淨行大婆羅門來行者前心所乞願則皆滿足及得無量百千等數不可思議功德蘊身國王大臣一切人民愛樂親近供養恭敬此法號名世間最勝成就之法修此法者每於白月十四日時當自隨力請喚沙門婆羅門等設大施會而供養已持真言者乃可自食若欲常見阿彌陀佛一切諸佛諸大菩薩諸天神者每日當誦請召真言加持香王燒焯供養一切諸佛菩薩諸天香煙不斷作法誦持如是真言時別不闕恒於夢中覩見一切諸佛賢聖自見一切善不善事及得見他一切之事而皆報言此短受命此長受命此得可住此不可住此得可來此不可來此有大凶此有大吉心所觀者即便見之證此相者精進修法祕勿泄之壽命長遠祕密小心真言唵鉢頭摩陀囉㫊暮伽惹野泥主嚕主嚕莎縛訶如是真言應當如法而誦念之發覺真言唵鉢頭摩播捨陀囉㫊暮伽婆囉娜散注娜野𤙖是法加持香王燒焯供養加持白芥子香水十方散灑手執香鑪啟白願言警覺十方一切諸佛菩薩一切天龍八部依時會壇作大加被請召真言唵窒隷路枳野縛㰤野㫊暮伽播捨鉢頭摩婆路枳嚲㫊耶覩步縛泥濕縛囉素嚕素嚕弭麼犁𤙖是法加持香王加持香水白花閼伽十方啟請一切諸佛菩薩一切天龍八部即當集會為大護持啟白真言唵鉢頭摩步惹摩訶播捨陀囉儞漫怛囉耶弭㫊暮伽縛囉耶步魯步薄莎薄畝魯畝魯𤙖是法加持其香燒焯供養啟白一切諸佛菩薩一切天龍八部來集整儀本座而坐歡喜加護結界真言唵鉢頭摩暮伽跋馹囉地瑟詫娜句嚕句嚕莎縛訶是法加持白芥子水散灑壇地其地變成金剛城界七踰膳那無令一切諸惡毘那夜迦藥叉羅剎精魅鬼神邪惡人民來相嬈惱神變真言唵㫊暮伽播捨鉢頭摩嚲囉僧㰤縒娜覩置徙唎徙唎莎縛訶是法加持白芥子三散壇地觀地變成金剛寶師子座若散坐處其坐座地變成清淨寶蓮花座整衣安坐誦念不久當得阿耨多羅三藐三菩提淨治真言唵摩訶迦嚕拏鉢頭摩暮伽播捨𡫸唎荼跋馹囉地瑟恥嚲步嚕步嚕縛娜縛唎莎縛訶是法真言者若城邑聚落寺內山間蘭若屋舍宮殿壇場坐臥床敷經行道路喫食等處皆加持白芥子水即便灑散悉成清淨結界之處則令一切毘那夜迦不得其便金剛橛真言唵鉢頭摩暮伽播勢縒漫怛娜捨素𡫸䠇數枲𤚥滿馱耶覩嚕覩嚕𤙖是法加持賓鐵金剛橛量長八指加持五色線索七遍繫橛頭上釘列壇界則得周遍七踰膳那成大結界其地乃至未拔橛去常為其界結空界真言唵㫊暮伽漫拏攞滿馱耶縒漫諦娜鉢頭米摩訶鉢頭米度嚕度嚕莎縛訶是法加持白芥子水遶壇灑散結為大界當令一切諸惡天龍藥叉羅剎毘那夜迦怨讐等難不相侵近而作障惱治牛五淨真言唵㫊暮伽播󰓑戍悌輸陀野縒漫諦那地唎地唎戍陀薩埵摩訶鉢頭米𤙖是法加持五淨塗潔壇內若至一切山林樹下阿蘭若處園苑經行寺邑房舍殿閣床榻汲水撰食等處但所行住坐臥作法之處一切悉以塗潔灑之皆得清淨不令一切藥叉羅剎毘那夜迦惡鬼神等於諸食時作供養時誦念時結界時坐禪時經行時臥時著脫衣時不得其便一切諸天悉皆擁護令諸病惱一切垢障饑儉鬪諍惡星災變不吉祥相速當除滅持真言者若能如法加持五淨一切時中常用塗潔三淨常應自他服食速得不空羂索心王母陀羅尼真言祕密曼拏羅印三昧耶現前成就若所去處永無障礙常為剎利沙門婆羅門居士庶類讚歎恭敬復常夢中得見七寶宮殿樓閣花林果樹一切善友而相樂見得身清淨觀世音菩薩當與諸願阿彌陀佛夢為現前若命終已直生西方極樂剎土請法真言唵鉢頭米縒囉縒囉底瑟詫底瑟詫摩訶暮伽縒麼野莎縛訶是法壇內誦一七遍啟白賢聖願受法者獲三昧耶入壇真言唵弭補攞鉢頭摩暮伽跛囉縒囉跛囉弭捨覩矩嚕矩嚕莎縛訶是法每入壇時皆誦三遍入壇作法種種供養散花真言唵㫊暮伽㫊努舍縒野鉢頭摩蔓度𠼝𤙖是法加持香花與授法者散於壇內梳髮真言唵㫊暮伽鉢頭摩始契覩嚧覩嚧底瑟詫跋馹囉蔓悌莎縛訶是法加持頭髮梳結及加持手按授法者罐索真言唵㫊暮伽鉢頭摩惹路乞使播避利避利𤙖是法加持罐索取水得水復加持之乃當汲水一切作用水器真言唵㫊暮伽弭迦吒三皤囉鉢頭摩縒泥惹攞󰨢底矩嚕矩嚕𤙖是法加持瓮瓶諸器中盛香水灌頂真言唵鉢頭摩跛囉縒㘑㫊暮伽弭麼隷皤囉皤囉莎縛訶是法加持七寶置香水瓶中重復加持置於壇內而用灌頂吉祥真言唵㫊暮伽鉢頭米素鉢頭米布喇拏迦隷弭唎弭唎迦麼㘑莎縛訶是法若結印界燒香散花懸幡釘橛燒火設食若執數珠著脫衣服緣壇修治一切事法及讀誦經時皆加持手乃當作為則為諸佛菩薩天神而讚歎故淨口真言唵㫊暮伽弭麼隷爾縛迦囉僧輸馱禰鉢頭麼俱麼攞爾縛僧輸陀野陀囉陀囉素弭麼𠼐莎縛訶是法若欲讀誦懺悔禮拜讚歎諸佛菩薩之時先加持水揩洗口齒則得淨潔當得舌根清淨柔軟色如蓮花含香真言唵㫊暮伽健馱縛底素嚕素嚕跛囉塞普嚕󰼗󰻭健悌鉢頭麼鉢囉髀莎縛訶如是真言三昧耶當以上好白檀香那攞娜香赤蓮花畢履迦香欝金香躬矩麼香蓮花鬚七物數各十二分其龍腦香香附子二數量當各四分擣治石蜜而和合每念誦時加持含便得口氣而香潔如欝鉢羅花之香常得諸佛觀世音歡喜祐護而讚歎胸藏痰飲吐逆病便得銷鑠而除差三十三天聞讚誦陀羅尼聲喜敬護有情得聞此人聲皆除障惱而相愛恒常如法含香者大辯才天密神通隱入舌端辯無礙先所忘失令憶知發聲大稱𤙖字者聲聲而滿於七聲諸真言神天仙眾立至壇中皆擁護又重怒聲稱㧊字聲聲而滿於七聲眾惡毘那夜迦等鬼神精魅怖馳散長含此香讀誦者一切善相自然現垢障罪累皆消滅恒無非人橫干嬈澡浴藥真言唵弭麼攞弭誐諦鉢頭摩弭縛㘑三縛囉者㘑濕縛󰓑吽㫊暮伽悉悌輸陀野𤙖如是真言三昧耶當以龍花丁香皮烏施羅香甘松香白栴檀香蓮花鬚零陵翳羅白豆䓻哆誐囉香欝金香跛囉莽拏唎迦藥射莫迦藥丁香花鄔迦囉乾地迦藥如是數各皆等分精潔合治雨水和當澡浴時加持用和湯如法清潔浴膚體悅澤香芬馥蠲除災厄滌垢穢清淨如法而誦念行住坐臥無悚怖一切諸惡天龍神毘那夜迦怨酬輩自然消息喜無障常以此藥和湯浴當知是人速成驗諸佛菩薩諸天神喜悅瞻護與上願眼藥真言唵㫊暮祇鉢頭麼嚧者泥󰼗󰻭𡫸󰓑瑟徵跛󰓑戍悌素嚕素嚕鉢頭摩乞使步嚕步嚕縒漫嚲󰻭婆路枳𩕳莎縛訶如是真言三昧耶雄黃牛黃各一分青優鉢囉花海末二物各數十二分精治研之石蜜和清水和研加持用點眼眼眵醫瞙除諸佛觀音皆歡喜諸惡鬼神不相障夢恒吉善眼根淨牛黃真言唵勃𠆙勃𠆙弭勃𠆙鉢頭摩暮伽目棄者囉者囉縛囉泥莎縛訶如是真言三昧耶而復加持於牛黃用母陀羅尼真言及奮怒王真密言亦用祕密心真言加持點額行作法即令一切惡鬼神毘那夜迦之等類皆悉畏伏而怖走譬夜火聚禽獸見而皆畏懼便馳散除諸障者之怖畏若有沙門婆羅門并諸人民見皆敬諸陀羅尼真言神住壇內者喜瞻眺增加守護而不怠若行道路野山澤谿㵎溝壑一切處不畏盜賊蠱毒藥惡風雷雹霹靂難師子虎狼惡獸難蚖蛇蝮蝎諸災難若真言者點此藥心無雜慮憶念我誦持不空真言者我則至前護加被如是不空羂索心母陀羅尼真言法菩提眾願三昧耶如是護者是諸佛為悲實語加被我亦是不空羂索心母陀羅尼真言法祕密壇印三昧力復是行者所精誠求於菩提之願力是故我得進此人令滿心所希求願若有有情不依法但為活命行諂偽誑他破壞犯梵行或復處不清淨者我即不得為成現所以者何得如是由不如法修行法以斯義故持法者應當如法悃御心內外清淨修治法決定成就諸法門瓔珞真言唵㫊暮伽句捨陀囉縒囉跛囉縒囉𤙖此法加持白線當使童女合如筋等兩股三條是三條索兩頭中心同為一結各真言結總結三結兩頭繫續真言者常絡髆佩飾著衣真言唵㫊暮伽跛囉縛囉拏畝嚕畝󰓑󰼗󰻭迦始迦三皤縛覩跢囉跢囉莎縛訶此三昧耶加持衣服而貫著之脫衣真言唵㫊暮伽縛塞怛囉窋乞使播弭暮地禰鉢頭米莎縛訶此法出入道場喫食經行坐臥等時加持其手解脫衣服置於淨處重復加持洗浴真言唵󰼗瓢娜迦三步跢暮伽婆嚕拏縛㘑避詵者𤙖此法加持香湯灌洗浴身洗手面真言唵㫊弭㗚嚲暮伽鉢頭摩娑泥縛唎灑抳主嚕主嚕莎縛訶此三昧耶加持淨水洗手洗面漱沐口齒護身真言唵㫊暮伽縛唎灑抳矩嚕矩嚕莎縛訶此法加持白芥子水散灑身上一切非人不能得便護他亦爾授法真言唵㫊暮伽縒麼野摩訶鉢頭摩底瑟詫底瑟詫𤙖此法若授法者入壇門時其阿闍梨執手加持引入壇門護同伴真言唵薩縛怛囉㫊暮伽縛底底瑟詫𡀩乞灑覩𤙖此法加持淨灰與伴弟子點於額上則成擁護整儀真言唵底㘑路枳野鉢頭摩暮伽㰤迦囉麼抳弭󰓑弭󰓑莎縛訶此法真言壇內作法而供養者加持自身入於場界更勿觸揬佛菩薩像真言神座如法整理修諸法事寶索真言唵鉢頭米摩訶鉢頭米縒囉縒囉娑漫諦娜鉢󰓑米瑟吒耶暮伽播勢曩度嚕度嚕莎縛訶此法加持五色線索圍壇外界為疆畔門懸幡真言唵弭只怛囉暮伽縛塞怛邏那娜楞誐弭戍馱野枳抳枳抳𤙖此法若懸幡時畫幡印時皆加持之當即懸作箭真言唵㫊暮伽捨囉跋馹囉頓拏詑囉詑囉莎縛訶此法加持其箭插持畫箭亦爾開壇門真言唵弭補囉暮伽摩訶特縛囉弭戍悌枲唎枲唎莎縛訶此法若受法者入壇門時及自入時加持壇門即便入壇則同入於一切佛剎諸天宮殿淨花真言唵那那弭質怛囉暮伽補澁波叵攞攞哆枳喇拏補囉野播囉播囉𤙖此法加持種種枝柯華葉插瓶口中五色線繫瓶項上又加持之置布壇內香爐真言唵㫊暮伽喇怛娜弭摩娜迦吒汁縛地瑟恥嚲󰼗󰻭健度入縛攞塞叵囉拏縒漫底娜入縛攞入縛攞莎縛訶此法加持香爐執置壇內燒香供養寶瓶真言唵惹囉縛底喇怛娜伽吒娑󰓑抳覩徵覩徵莎縛訶此法加持寶瓶盛酥乳酪飯敷置供養寶器真言唵󰼗󰻭皤惹那暮伽鉢頭麼縛㘑補囉野補囉野𤙖此三昧耶加持磁器當用供養閼伽真言唵㫊暮伽三補囉抳訥嚧拏健馱縛底莎縛訶此法加持閼伽當用供養