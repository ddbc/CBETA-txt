便能處物也捨是空惠眾或斯除以是義故者以是對治四品或故名四無量非一者非第五一通第二一非二者非第四二三者非第三三通第一三如汝所言以下第三先答初難恚有二種者一上二中奪命苦麁而是重鞭撻苦輕而是微修慈斷奪命者慈心是微能斷奪命麁或悲斷鞭撻者悲心是勝能斷微品之或是以下智斷上煩惱慈是下下智斷奪命上上或悲是上上智斷鞭撻下下之或下有五復次廣解修慈斷上修悲斷中也伴侶者答第二所為應一難伴侶相對有四者慈悲喜有中三行資成其捨捨本導成前三者相資相導邊名伴侶分別為四不從汝上難一非四也復以器者答第三難貧窮眾生是慈心家器大苦眾生是悲心家器嫉妬眾生是喜心家器存相人是捨心家器大士與前人樂時無後三行拔前人苦時無前一亦無後二喜心慶前人時亦無前二捨心亡相時復無前三以是故正應四不從汝上難應三悲四也以行分別以下答第四難見行人多起大瞋瞋有上中慈斷上悲斷於中受行人多起貪愛亦有上中喜斷於上捨斷於中故言以行分別故得有四汝云何言應二非四也以無量故亦得名四者答第五望聲難慈中無量無量心與樂悲心中無量無量拔苦憙心中無量無量心慶物捨心中無量無量心中亡相以無量故故得名四不從上難正有一不應有四也夫無量則有四種以下何以來上來廣答難竟明知有四無量下欲料簡凡夫得無量名而無量無量習種性人雖有無量非是畢竟就第三二乘人正得□□□圭名無量諸佛菩薩得作無量無量頗有菩薩得慈悲不以下第二明修因法用文次相生若為上文中四種都舉來及下料簡中但言二乘圭名佛菩薩名無量無量習種性人更不解釋也時人生疑意謂初十心人與佛同為無量無量將欲使佛拂去此或是故先問二解意性地及佛云何得無量無量習種性人何以不得無量無量欲使如來釋其所以故先發問也若於眾生三品分別以下解一親人二中三怨就親中復分為三品中人亦作三品怨中亦作三品三三有九品一法慈心修習前眾生親中同與增上樂上怨者殺人父母是上怨違我處多與微品樂中怨者殺人兄弟等是中怨所可處少得與中品樂下怨最微同與上樂品轉復修習者或逕劫數行道慈心往修前人時上怨違我處重正得與中品樂中怨所達處少慈心餘勝與增上樂轉修習亦可一劫二劫行因慈心彌厚上怨同心與上樂第三幡上方得九品皆均猶故不得名大慈悲也菩薩住初地者應當住初依之地畢竟亡相是大悲闡提極惡初依菩薩於闡提上不見其過用以為上福田是故名大悲也除無利益者無利益是苦除無利益苦應名大悲所以名慈者拔苦盡原始彰我與樂義備名大慈也與眾生無量利樂名大悲者與樂應名慈所以名悲者使眾生得無量樂方顯我拔苦義是始名大悲也見人得樂生大歡喜名大喜施其怨親名捨不見己身一切平等名大捨者此是空捨捨己樂施眾生者此是有中捨唯四無量以下上來宜明慈悲等實未明發生萬行自此以下明四無量是實所生六度諸行也先得世間四無量者是習種性中無量然後乃發菩提者性種解行是發心菩提方得出世者解心增滿發生初住名出世間也因世無量者因習種中四無量發生出世無量以是故者以是因世間積因遠故名大無量也迦葉白佛除無利益以下第三證慈悲是實由上除無利益名大慈與無量樂名大悲是故發問也若慈悲是實所生萬行與萬善作根本者我難如來慈悲是其虛不所與萬善作根本何以然知慈悲不實者譬如比丘觀所著衣悉是皮相而實非皮觀所食作蟲想其實非蟲此是虛觀四無量亦如是是其虛妄不能真實利益雖□與眾主樂而實不得樂豈非虛妄也世尊以下第二難若非虛妄實與樂者何故不以佛菩薩威力一切人等受至樂現見眾生受苦非一明知慈悲虛妄不真實也若真實不得樂者第三返難於昔現在人不得樂以知慈悲是虛妄佛往昔修一慈善得梵天生光音天者言得者其實不得若便一慈已得人天果報是實云何與今日慈悲不實義相應也善哉以下說偈明慈是實未是答問若於一眾生不起瞋恚恒慈心與樂名慈善也種種布施所得果報不如一慈分作十六分中一分故知慈悲是實超於世福夫修慈者諦是真實以下答第一問二乘局志假觀成就不能兼物可是不實欲明諸佛菩薩內解其常外兼群品轉變隨心卑故利益證慈悲是實能與萬善作根本觀大地為金銀海水為蘇酪能使前人必固得用明知慈悲真實斷貪欲以下斷除四品或故知慈悲是實也復次四無量所為一切諸善根本者答第三問慈心功德豈唯得人天果報四無量心所生萬善終得常住果要由慈行豈是虛妄自下廣明四等發生六度諸行廣明檀行譬如有人者此云何以來上來明四無量心能生六度諸行諸行中廣辨檀行自此以下欲明是非相形故興此文譬如有人者始行菩薩身被毒箭者分別福田悋惜不施敗其檀行慳貪復害惠命喻之毒箭眷屬者諸佛菩薩是也欲令安隱者觀行檀施清昇彼坪名安隱除毒也即命良醫者由有感化之機名命總喻受者財物時節因緣是時良醫拔箭者因緣既具觀行檀施除內慳心名拔箭此文以前名內慳心為毒箭從我觀如是毒箭從何方來以下名前田乞者以為毒箭當體非毒所生內心慳毒故名毒箭也何方來者觀被前田從何方來誰所射者何誰遣若佛菩薩遣來者義同剎利婆羅門之所射也若外道六師遣來者義同毘舍首陀之所射也竹耶柳耶者觀前人持戒破戒依性體堅喻持戒堅固名為竹耶柳性軟弱喻破戒人內無清禁蹤情六塵廣生邪或名為柳也其鐎鐵者觀前人有惠無惠何治所出者經教為治若從佛經生其惠解必能摧或其猶剛也若從外道四圍陀經而生邪惠增長邪或名之為柔也修不觀有定無定大意觀前乞者內秉三藏便欲布施若無三藏不旨布施其毛羽者觀其徒眾威儀等式好眼便欲布施客服不好便不布施所有毒者結上羽相威儀從作生者明有正見即是上有戒有惠自然而有是其邪見即是上無上戒無上惠一尺六寸者身一相有四寸四四名尺六也一切聲聞菩薩諸佛因中萬善慈為根本慈即如來以下果中萬善慈為根本故知慈是真實也慈既無常即聲聞慈以下以虛形實慈若有無非有悲無以下以實形虛菩薩住大涅槃修是大慈交現有益便得臥寤覺安天護人愛迦葉白佛菩薩所有思惟悉是真實乃說實不得樂迦葉此中還舉前第二問使佛答佛言以下至極愛以來前第二問欲明如來慈悲拔物畢竟所使離苦獲安但自眾生受苦必定於此人慈無利益若受苦不定者於此人慈有利益是實果報慈有無量門以下所以興上來宜明慈悲實益竟未知得益是誰自此以下明九種眾生於中獲益故知慈是實而不虛也菩薩修慈悲喜以下第四明三無量家果報上來明慈悲喜以為因得位愛一子之地以為果云何名極愛云何名一子下有五喻前一明極愛後四喻明一子在手捉頭去喻前定伏或右手挑出者後惠斷也迦葉白佛言其言祕密以下作二難初一難因後一難果就初因中有三子句若菩薩住一子地者如來昔作化譽國王行菩薩時若視眾生如一子者云何斷絕爾許婆羅門命云何名慈也二若得一子地則應護命以斷五百人命明不得三若不得者若不得一子地斷婆羅門命復何因緣不墮地獄也若使等視以下第三難果若視眾生如一子者如來何故罵提婆癡人食於涕唾使生瞋恨出佛身血如來復記墮地獄云何與人作煩惱因緣也世尊以下引須菩提證成上難須菩提是小乘人尚自觀眾生心不與人作煩惱因緣如來云何與提婆達多作煩惱因緣假使蜜󰀯以下何以來上來作難竟蜜󰀯以下至毒蛇來有七句總答上二問從毒蛇以下至不作煩惱因緣以來有三句第二誡勅也如汝所言以下第三提文別答中先答第一難中初子句汝言殺婆羅門菩薩尚不故殺者欲明蟻子果報處卑尚無利路不故殺況婆羅門者此人果報處勝豈況無利而殺但自根性中感我斷命然後大益是故為之不名為殺行檀波羅密以下廣明昔時行六度以施眾生無量命云何而復斷命也向所問得是地不者稱第二問來答我爾時已得以下答愛念者我以大慈悲心中愍像眾生故斷其命有益故為悲惡心也要當為之者眾生根性不一自有一人感我鞭撻治之後方受道自有一人感我斷命然後受化他人根性感我正自如此我有善達根性方便要當為之即有三念者良由我善識根性十二年中供養與作益緣善根將發感我斷命斷命之後覩地獄苦發生三念善根乘此三念善根因緣即生甘露鼓十劫壽命次第成聖有此大益云何言不護念也殺文竟人多料簡生阿鼻獄有三念者人解不同今解意此人現在命終將生地獄言生猶未入中是故菩薩為緣覩地獄苦懼苦情深發生三念以命終者非地獄形爾時以離人間復來入地獄至地獄邊依貪欲住此身謝生甘露時名命終也掘地刈草以下答第三問以何因緣不墮地獄者木石無心死尸無命斫罰鞭撻有惡心故所以得罪墮地獄欲明如來本無惡心所以無罪不墮地獄也迦葉白佛以下領解佛本無惡心不墮地獄所以者何所以乃至蟻子憐愍利益心故正應護念物命所以斷五百婆羅門命者何善知因緣者善知婆羅門根性因緣正宜斷命有益諸方便者善契於常化物方便我以方便心中斷命令種信常諸善也殺蟻子滿十車以下明外道義人計罪福開境不關於心蟻子虎狼乃至惡鬼殺得福無罪若殺惡人有少罪境勝故有罪欲滅惡之來服風三日斷食是懺悔罪之方也若殺和上阿闍梨此境最勝得其大罪女人者能生一切人民是人根本若殺女人即斷天下人種其罪最大及牛者牛本耕田種殖養活人民若殺牛天下人都餓死盡亦得大罪殺此四人墮阿鼻地獄永無出期知殺有三者凡有二意故別來一佛法義罪福不但關境亦由於心皆得地獄異外道也二上來殺闡提不墮此三種殺中是故興也始從蟻子上至龍鳥十惡果報是其下殺亦墮地獄也中者從凡夫上至那含以為中殺亦墮地獄也父母生人身思養處重師僧訓誨義厚羅漢辟支習種中得一分理解以上皆名決定菩薩此五品人是上福田以殺因緣具受上苦殺闡提者斷善永盡縱使殺害無有違善之罪殺畜生由有違善之罪是故不墮三種殺中破樹及以死尸都無違善之罪一闡提更無善根如似木石故言亦如是若使餘人殺闡提非不有惡心邊得罪殺闡提無果報者道如來本知機故為畢竟利益名無罪報也汝先所言何故罵提婆達者舉第二欲使佛答凡所發言不思議者欲明如來發言有益非下情所側名不思議或有實語言不合理超非時於眾無益佛路不說或有麁語言不當時我亦不說若有語言不順人情名麁穬聞雖不悅非不籍此入道因緣要須說之何以然眾生悟道不同羅睺羅𣽈言悟道欲明提婆達剛穬之人必假剛穬之言於中悟道定故言癡人食唾也曠野以下廣明如來既剛強伏物非唯一也迦葉白佛以下領解也甘遮數數煎煮得多種味我從佛聞上來說多得法味能出生死名出味斷除三界之或名離欲味會常住寂滅理名寂滅味常理通人名道味也迦葉白佛言若修慈悲喜得住一子地修捨心時復得何地也者上來一段明三行家果一子地是捨心為因復得何地善哉以下答也人解不同七地以還三地家果八住以上捨心家果有復一解一子地是性地解行之心此十一空夜是初住之心善知時者知我今說十一空時知我欲說汝諮問者我上明三行家果竟次第應說捨心果汝則諮問高合我意也為云我將說十一空下十恒河沙人聞法悟解增其道位汝豫見此機則便諮問其適我心故嘆善哉也迦葉白佛言云何名空者合為三問一問空頭數右機二問去何物法名空三問一向就生死法中明亦就常住真帝上明空以不也內空以下說於大空答第一頭數右十一也無父母陰入界時答第二問也始未十空世帝中辨第十一空據真諦上明答第三問也內空者從始婚識上至金剛有情類者名為內空山河樹木無情之類伴為外法空空中無父母怨親也常我淨者悉橫計常我淨也內空解時除此十六神我也如來法僧體是真常內法現見無常舉來䳒却財物是外法亦䳒却性非內非外者非已在身中名非內非已有在當名非外所以非內外者何佛性常住故不在內法也外空者亦復如是向明內法體空䳒却外法今明外空亦䳒却內法一種亦如是二向明內法名用故有實義故空此明外法山何名用故有實義故空亦如內法空無有內法也若語空拔本無內外就內外法上明名內外空內外空亦如是者第三始觀則難內外有為別為觀不已勘為合觀是故第三明內外空有一師解內外空別可無佛性法僧合時直有時人意如此解云別時既無蹤假合亦無故云內外空亦如是如來佛性體是常住不在空者亦不在第三二空合中也四法不名空者佛等四法常而妙有不名空也內外俱空者內外俱空無佛性法僧也有為空者第四收前三空所空之法正是一有為求體叵得皆悉是空謂內空外空內外空門來常我淨者出所空之法常我乃至壽命是妄計法本來體空如來法僧是當常法亦空却也第一義空者亦可名此法僧作第一義空又云有為法性實不可得名第一義空是中佛性者是有為法中當常佛姓體是常住無為非有為法是佛性常故有為空中無佛性名有為空結句也觀無為空者第五無為法悉皆空者三無為悉皆性空一虛空對質像以辯無不為有之所為名無為無常苦乃至內外法體是三塗報伏斷三塗報不起處名非數緣無為初住以上永斷之處名數緣無為此三無為相待故有實義而望本來無此三無為就三無為辨空名無為空佛等四法非有為者體是妙有不同生死有為非無為者佛等四法本有而常不同三無為待有為盡處方名無為也佛性體是其善無為法是非善故言佛性是善故非無為性體古今常住名非有為名無為空者空無佛等四法也無始空者第六欲明眾生無始以來計有常我菩薩觀無始以來有眾生皆空常我等者橫計常我無始來皆悉空也三寶佛性乃可屬無始眾生本來身中亦空無佛性無為法者無始來亦無數緣無為非數緣無為是故䳒却不得無虛空無為眾生體中恒有虛空界也亦可此正解無始空不明三無為是故及三無為亦䳒却性空者第七眾生多執性實去執性名性空又復一解上來明六空時人謂去事明空執為事空今釋上六空本來求性叵得名性空非事空也陰入界乃至我無我眾生妄執謂為性實菩薩觀本來性實不可得名性空也無所有空者第八是總也廣明內空外空人情執山河樹木及以眾生皆是我之所有法云何一向空如來解汝之計所有法本來無求所有不可得名無所有空更有一釋如來上明七空多就境界上明此第八從空剬名無所有者正是空名莫問有為無為皆是無所有故名總大士觀無所有時萬法蕩然如貧窮人言一切空也第一義空者第九上明無所有空絕於假誑時人執有一今空法是有而不同柱有為聖心之所囑念今直遣計情名空病亦空應名空空賢下第十空空是故名第一義空先明實法後明假名是眼生時無從來者無有一箇眼從未來至現在此明未來空及去無所至者無其實眼入於過去此明過去空緣未會名本無緣會故名今有此釋未來空現緣會故名已有緣離故無名還無此釋過去空權實性無眼無主名現在空眼界上三世皆空餘界同然也有業有報者假名有不見作者明假名空觀行之來從麁至細何以先明實法後明假名者解云此說時非行時也第十空空者是常住真諦乃是二乘迷雙□之處是有者是常住妙道是無者是常住妙無名空空者結何物法相名空空時人聞道謂同生死之有聞無謂同金剛以還性空之無執有執無皆不會理名空空是是者上是是生死之有句下是是性空之無句非是是性空之無句非是是者雙非也常住涅槃體是妙有非是生死之有體是妙無非是生空之無絕其有無是名空空也又師釋是有是無者故是妙有妙無絕於緣假有體絕性空無故名空空是是者雙舉來下欲雙非也一是稱前妙有來一是稱前妙無來人聞有作定有意往取聞無作定無意往取非是是者不同如此有不同如此無作定有往取亦不得作定無往取亦不得體是妙有妙無何曾同世心中所執有無絕於執定有無名空空也空空三昧者不同二乘境智俱空空也十空是前境此明內觀心心為三相所成實義而望體是其空此觀心照於二諦萬有蕩然與虛空齊等名大空也十大恒以下上明十一空此出得益也亦見亦知以下此文何以來上明菩薩空中得十一空解時人生疑意謂空中得十一空解有中更無所知如來下解大士不但空中得十一空解有中更得八知見覺更有一師解欲明大士空中得十一空解空解既分明必能照有明了善達於空兼識於有識空達有勘可化人是故十一空後明八知見覺也自此以下汎明八種知見第一就答行緣總明知見第二從自餓以下知行邪因見得其樂果第三見諸眾生始行邪因知其終正也第四就常無常法藥以明知見第五從知是眾生信心以就逆順流以明知見第六從見諸眾生修身或心惠以下就轉業以明知見第七知諸眾生皆有佛性以下就佛性明知見就中有三初明九住知而不見次明十住知而少見三明如來亦知亦見第八從所謂世間文字以下就空有二諦以明知見作發後果名行助報為緣內有不改名性外有表彰名相無而辯有為因疏故名緣若眾生者善不善無記三種心能生於有名根禪定者知正定邪定運載名乘善知識者菩薩是善知識二乘非真善知識止惡故名戒若所施者知存相施於生死知亡相施感涅槃第八知見何由生上十空中言無知無見時人生疑意謂十一空體是有甚深故同如佛性深故不可見將去或情明佛性妙有是甚深故九地以還一向不見前十一空中體是無故不見非是深故名無知見是故有第八文生如似薗林車乘名用故有亦知亦見實義往望無有薗林車乘空故明無知無見復有知所惠施第九一復次所以生上明薗林車乘是名用有亦知亦見時眾復生疑執定有法生人知見還生或心是世諦中有惠有施有定者是名用有非實有也真諦中無施聞惠名還成前第八也菩薩知有八種即如來五眼所知者與佛同解結句也四無礙以下大段第三所以十一空八知見後明者上辨四無量心以為因此四辯為果論果千萬所言四辯者但論萬行中要者上直明善識於空兼識於有卑勘化物善化人之束要具四辨是以迦葉問言菩薩如是知十一空八知見後更得何利佛言以下答知見後得四無礙化人之利也就四無礙中凡有六潘來釋初一就一切法以明四無礙第二從菩薩遍知聲聞緣覺以下就三乘以明四無礙也第三從無著以下就義以明四無礙第四從菩薩善知字持以下就譬喻以明四無礙第五從無量阿僧祇劫以下明大士殖因來久具四無礙脫二乘人無四無礙第六迦葉言云何舍利弗知惠第一以下會通四無礙也法無礙天下不出非色非心有軌用名法於法不著名法無礙常無常理性空萬法所以名義於中不著名義無礙辭者能清商苑功善聞他方名辭於中不著名辭無礙樂說者心有慕崇名樂為前人釋散名說於中不著名樂說無礙也知一切法及法名字者常無常十二部經及以山何柱梁一切皆有軌用名法於中不著名法無礙知一切法者知萬法有所以如似柱著用為義萬法同然隨法立名名義也辭者隨字況義隨音中取義乃至世辯此四論中多有好言音大士是中學得辭無礙也樂說者菩薩凡所為人演說經無量劫無有病厭心名樂也復次法無礙以下第二遍知二乘法是小乘也菩薩及佛是大乘皆有軌用名法也義者知乘有三理處歸一無三差別名義也辭者菩薩於一法中作無量名字不留不盡無有窮竭名辭無礙也二乘行局無此辭也樂說者大士恒沙劫為眾生說上法義辭情無厭足名樂說也不取著以下第三知萬法而不取著名法無礙迦葉言者何以來時人聞上知法不著者知前法便是著善不知著應無知是故執或情作難故與此文也若不取著不知法者心不到名不知也若知法則取著者若心到前法中住則是取著也若知者玄心知前法便住前法中即是著不取著者心竟不了法相竟無所解則無所知也云何言知法不取著者是結難也佛言以下答上難夫取著者是礙法不名無礙也無著者望相會理絕於存執名無礙也若菩薩於法存著者則無四無礙不名菩薩也取著者是凡夫自取著六塵是故無四無礙於色不生貪者欲明菩薩積因曠劫明識有無於六塵中不生執染著是故具四無礙也復次善知字持以下第四文所答理故言字持如地如山乃至如母知名字邊名法無礙義無礙者菩薩雖知萬法名字不知義者但知法邊非是義也知諸法所以得名義無礙地持者莫問色心非色非心由地普持使不傾沒名地持也山持者大地安固所以不傾動者由山持故爾眼持者眼能持光照前五塵亦可名識為光名眼持也雲持者雲能持水也人持者人能持常法非法者謂煩惱也由人故此法住之名人持也母持者母所持子合得生長名每持也辭者大士以種種辭正說一義亦無義者辭淺故無義亦可但知辭邊不論義也猶如男女眾生等名但有名字而無定性義議論是菩薩諸佛境界者諸論義是深要聖人方契辭是凡夫境界者論辭也大士恒從他方凡夫上得名以知義得辭無礙者深達其義方能善同他方名得辭也樂說者欲明大士無量劫中演說上三情無已已名樂說也菩薩於無量阿僧祇以下第五明大士積因來亦有四無礙二乘行近奪無四無礙初一總奪二乘大士為化度眾生修四無礙二乘局行不能化物無四無礙也緣覺人者第二別奪緣覺明此人導修寂滅志崇獨處少欲化人但現神通默無言說是故緣覺無四無礙也不能度人得𤏙法至羅漢來亦得得少言不得也從菩薩苦至發菩提心來此一向不得無九部經者無大乘九部非無小乘也是故無辭無樂說二無礙也雖智法者小乘法也無法者無大乘法無礙云何聲聞以下第三別奪聲聞也聲聞無三種語化人令受𤏙故無四無礙也復次以下第四還總奪二乘無自在智亦無四無礙也迦葉白佛以下第六答二乘無四無礙者云何昔言𤘽絺羅四無礙第一者昔日道有上文中一句道二乘無古今教違故求佛會通也佛讚以下我意明義將竟正欲會通汝今復請善合我心故言善哉也下答河海之水雖同無量然有多少無礙名同其實有降昔為凡夫說二乘有四無礙合據理談是故上來說二乘無也或有得一得二分中少得彰不具足邊作一二之名也若同大士具足四者無有是處也迦葉白佛言如佛先說梵行品中者人聞上十一空後得八知見四無礙利或者意謂空中得十一空解復有中不應得八知見四無礙如其有中得八知見者復無中不應得十一空解是以執或情作問善哉以下答謂汝十一空解不應有中得八知見者義不然性空道中得十一空解不復有中得八知見四無礙利也論名用道中得八知見不後無中得十一空解真諦中得十一空解返成有中得八知見答世諦中得八知見者始資無中得十一空解空有相成理無乖違也答情存於有者無得理餘遼餘遠下舉十對無來遣時眾得著之懷方會無得之理也汝所問亦無得者汝之所問無聽無問我說亦得者我之所說無示無答存有問答者是天魔也此問答中修無得也無量人斷有相心者如來上因迦葉問廣明無得之義無量眾生斷有相心亡相之解玄會無得之理為佛弟子是故為上一問也迦葉所以引偈者為成上無得之義廣明無得遣其利根已解中下未悟問上十對明無得時人意謂猶如太虛行萬善因都無所得畢竟如虛空若會本有今無即是所得體無三世相名無得是故興此偈本有者一切眾生本當有今無者十地行未備名今無此據眾生也本無者釋迦自道我本無十地行故本時無今有者緣因既備今時現有汝之未得我便現得亦有得亦無得云何一向同虛空也三世有法者我本叵有三世無有是處者名無所得也為化度眾生以下迷向者雙林中為純陀遍語不但直為純陀一人為一切眾生語本有今無偈亦為二乘人說也文殊將欲問我者上疑心乎文殊本自欲勝鳥已疑而問觀望大眾根性不感於我感在純陀是故文殊軌心噵純陀有疑而問我知其心而為說者即上說本有今無偈文殊與純陀疑同相與俱解也文殊等詎有幾人者上來略說本有今無偈上根文殊等少解中下未悟為未解者請如來更廣分別說本有今無義也諦聽以下將說故先勅聽下廣引八潘成偈中義六潘據未成佛時事最下二潘據成佛時事也本有有無量煩惱故現在無大涅槃本無般若萬善功德現在具有煩惱結有沙門以下返解本在因地可言有生死相今現成佛竟故有諸沙門等說有三世相者無有是處必竟無三世相者無有是處必竟無三世相者無所得也下句類爾言本有者初成菩提為鈍根聲聞不得說一乘本無者無利根大菩薩故方便說於三乘若有沙門者返解昔日可言我說三乘於今□雙林說大涅槃時諸沙門等故噵我說昔三乘法無有是處我體畢竟無三乘相名無所得也雖知諸法說不知所以興者人解不同人問上十一空解或情謂准空更無知見後聞八知見執定有知見我雖知說不知雖見說不見汝云何執定有知見也復一師解言上會本有故今有即是所得體絕三世稱無所得亦有得亦無得汝云何問有得執定有聞無得執同虛空我雖知說不知雖見說不見我今是佛自在說法也有相之法者佛有常樂等相說無相者為眾生故說佛身無常苦無常樂等相也無相之法者眾生未有常樂等相也說有相者說眾生中當有佛性相也有無常者眾生體實無常說有常者說有當常也有常者佛體是常言無常等者為斷橫常故佛先說體是無常三乘說一乘者根熟因緣破三歸一一乘說法三乘者五濁因緣隱一說三也略相說廣者三乘甚俠名略說三為一名廣廣說略者一乘理廣略說為三也四重說偷蘭者男人摩觸女膝上肘後正犯偷蘭也說四重者至尼眾中說四重也犯非犯者望別剬邊非犯也非犯說犯者望總剬邊說犯也何以故者何以上來雖知見說不知見犯說非犯故明見人根如此稱根而說上有得無得亦然一切世諦者何以故興遠從八知見生上聞空執定無聞有知見是以上來廣遣明亦知亦見云何有定性知見我雖知見說說不知不見者時人聞不知不見時眾奔然寄心無地下情生曉欲寄懷無處是故舉二諦以安其意故興也一切世諦者如來自說已無常苦名世諦也於如來即第一者於佛體是真常第一義說世諦者為眾生始終得第一故說已為世諦欲斷眾生橫計常樂亦令眾生在雙林中得常樂第一義也若使眾生始終不得真常第一義諦如來終不昔日說無常世諦也有時說性空是世諦眾生謂佛畢竟既第一義諦也後時說第一義眾生謂佛說世諦者後時在雖摩中說法身無為不在諸數是真諦時人意謂說無常世諦也亦名為道菩提以下助四此文何以興為欲成上生下若會道以菩提涅槃者成上本有今無偈生下者生下知見覺解過世間就此文中凡有五段經文第一會菩提等果中三法是知見覺解過世間第二就八法以明見覺解過世間第三就戒定惠因中三法以明知見覺解過世間第四會六念生解亦解過世間第五無上佛法久近住以下解經興發由人不聞於理是覺知菩薩亦解過世間常住第一義諦體能通人稱之為道亦名菩提者是無上大道體備眾德號曰涅槃答有人言得道菩提涅槃即無常者人解不同亦有作難者且就一師作領解解道菩提涅槃體其常理絕眾相正是無得答有人言得道菩提涅槃者即是無常何以故者何以說得道菩提便是無常者此三法若常則不可得猶如虛空叵有可得道者非長非短眾相永絕云何有得見有二種一者相根見二者了了見者明上相見非取相也初無見相者欲明上相之解不存我知見相以是因緣者以是菩薩終日會道菩薩初無見相因緣往昔告舍利弗世間不知不覺佛性唯有如來及以菩薩悉知見覺佛性迦葉言義云何者自下第二就八法以明知見如來上言世間知者菩薩亦知世間不知菩薩亦知者是何物法菩薩亦知世間不知者是何物法大士亦知故問言其義方何善男子以下答汝向問世間不知大士悉知者何物法也所謂佛性十二部經乃至大涅槃經來此八法世所不知菩薩能知故得解過世間云何世間知見覺者汝向問世間所智大士亦知何物法是者所謂梵天斷常二見乃至非想此八法是世人所知名世間也菩薩大士亦知不名世間菩薩也若人言無道菩提涅槃者斷滅善根成一闡提為謗法人此人不名世間者不名世間修五戒十善人非世間者非是出世修無相行正是世間一闡提斷善根人大慈愍眾生者此偈所以興眾生執有之患如來說有十一空遣復著空第二說八知見四無礙除時人聞得四無礙利情存有得著之懷第三以十對無來遣存得之懷時人聞十無意謂行萬善都無所得與虛空莫異是故第四舉本有今無偈來明有其得體無三世相名無所礙以是上來四周說法生解除病義故故興此文也初二偈直嘆如來第三偈喻說第四一偈合喻如來大慈平等與眾生樂故令我等一切人歸依如來稱根說法永斷十使名善拔毒箭世醫治病難暫伏差後必還生如來以常無常藥治眾生生一毒等病永除畢竟不發也白佛言以下第三欲使如來就戒定惠明知見覺先作世間不知見者若菩薩知見者不言世間不知大士悉知若爾此菩薩與世間菩薩行因為何異相也佛言以下還答汝言何異者若有物聞常終始生信者是世間菩薩亦同世人不知佛性也而是菩薩得知見覺者修治淨戒無相行因是知見覺菩薩解過世間以是因緣者是亡相治淨戒因緣在在生處常淨亡相持戒戒已清淨終見佛性名清淨也解法身常住終不說佛入滅涅槃也次修定者戒本防非妙戒之後次修勝定也靜是理心正定俱心斷除邪念故言正念不忘理靜心中恒說眾生悉有佛性也藉定為因得十一空者是真惠也次修惠者以妙定之後次發理中正觀以修惠者理中之解畢有所所除除是何十六神我也身中有我者身大我小等燈米豆是也我中有身者我大身便不遍神我遍一切處也是我者即陰計我也非身非我者離陰計我也此出所除法心無悔恨以下六相持戒次修勝定萬行相資終見佛性明不存相也後復一解所受戒牢固不動以下上來一周明住下菩提萬行相資終見佛性斷世間也自此以下明住上菩薩淨戒為因理發其定定後自然發惠十地行備明見佛性得大涅槃是出世間菩薩也迦葉言云何修持淨戒者問意世間菩薩云何許法用修戒不能資發萬行出世大士云何許法用修戒資發眾行得見佛性二問意世間菩薩修戒始終相資畢竟佛性云何蜀噵出世大士也善男子以下答意世間戒者期三為果報增長生死是故不能萬行相資不見佛性是名世間戒汝向問云何法用修戒終見佛性者欲明大士亡相持戒不期三有果報萬行相資終見佛性也戒非戒故者名用道中持戒防非名戒性空道中萬法蕩然無戒所修名非戒故可為相戒得無相戒時斷除取相戒名戒非戒非有為者不期三有持戒名非有為也無相解心名畢竟故持此淨戒施與眾生名為生也是名菩薩清淨戒者結句也菩薩於淨戒後不作意亡生不悔恨但自亡相持為因不悔恨心自然而生十地金剛心謝明見佛性得大涅槃非世間人如人執鏡者與持戒作喻如人執鏡不其見面面像自現燃燈不其滅闇闇自然滅初住不作意我生二住但使為初地故二住自然生下十地同然也端正人自見面像以下與持戒破戒人作喻牧牛二女人者大涅槃二萬五千偈以為牛也持戒破戒人名二女一持漿瓶者漿喻持戒一持酪瓶者酪喻破戒也俱至城者俱至大涅槃城也而欲賣者修因買果名賣於路者八聖道名路也脚跌者過去業盡名脚跌也二瓶俱破者二人陰身謝也一則歡喜者喻漿瓶本畜酪時為欲得蘇以擇得蘇者後瓶雖破所為漿澤不足可惜喻持戒為發生真解此云身謝未足可惜故言喜也愁者本畜酪時為欲求得蘇未得中間瓶懷無所剋獲可惜之甚喻有相之戒不能發生聖果此身已謝界慼三塗名愁也持戒破戒亦如是者令喻也喜樂有何差別者迦葉問此二數使別也端坐不作惡時名喜持淨戒必清界涅槃名之為樂第二觀生無生□□名喜見大涅槃會證時名樂也第三句下名喜上名樂第四離生死共法名喜得十八不共法時名樂第五持戒故斷除十惡名喜明見佛性澄解脫時名樂也非世間者結句也五法作身者信慚愧善知識宗敬戒此五法諮發涅槃名依助也離五蓋者會諸法實解斷除五陰名離也五疑者三寶中生疑為有為無四疑戒五疑不放逸應是初住也聞常生解斷向五疑也得五根者此信能發生涅槃名根下四之然五種涅槃者斷五陰取著煩惱盡處名五種涅槃非世間戒也若我弟子讀誦涅槃至寧不受不持來明其無戒若我弟子慎莫調戲以下至非我弟子以來明其無定受持是經莫非時說以下至是魔眷屬以來即其無惠如是不應流布也若我弟子受持經時毀犯禁戒令經無威力使無量眾生誹謗不信二令經無威力三不得使人正寫正畫四令人墮地獄五令人不得人天果報是故不應受持我經若我弟子受持是經持禁戒者一令經有威力二令受持得正寫正畫三令不誹謗四令人不墮地獄五令人近得人天果報遠得常樂如此三人受持我法也欲受持時要正念在心不得輕躁也說法適時生人正見若說不當時便生人邪見是故言莫非時說莫非圖者他國中信小乘受亦不得說常經若說生他人邪見也不請說者要慇懃三請然後為說非時不得獨為人說何以然生前薄狹令經無威力也下句亦爾若欲說經時說佛性時要持淨戒心身口等名身淨二修定除其輕躁三時勝惠除其邪見若說為一句一偈令人發無上菩提心若爾此是真善知識是我弟子也復次善男子一切世間不知覺以下第四會六念生解名知見覺也念佛佉僧第一義無此四是果中事戒施是因中行也云何如來以下為三潘來解過去佛說十二部經化眾生如來亦爾說十二部經如佛所說名如來也二佛本乘六波羅蜜十一空到大涅槃故名如來也三有過去佛開有三乘以濟物其壽無量如來亦爾如過去佛三乘益物實壽無量名如來也云何為應者凡五潘來解世間不言法悉怨家佛應害故與八假理相應名應也二四魔本牢亂行人是菩薩怒佛因地時應破四魔故名應也三菩薩時應斷離一切煩惱故名應也四菩薩因地時無量劫中應為人受苦身心常樂故名應也五佛今現在應受人花香飲食名應也前據真處解後一就應佛上解也云何正遍知者凡為四潘來解正者是常住理無其邪到名正遍知者於常樂苦無常等不顛倒中無不遍達名正遍知也二正名苦行者水道焉苟等戒也遍知苦行得三塗果報遍知苦行因果也三正名世間中道理也知者知修集中道解畢得無上菩提果也四正者金剛以還正自可數可量遍知者知金剛以後不可數不可量名正遍知也若語二乘於界入中亦遍知知理不盡不與遍知也云何名明行足者凡有五潘解明者果中三明行者名因乘戒惠是會於果名行足後明行足是如來體行足者滿足行名明行足也三明者就果解一菩薩明者是果中大道心非下地也二諸佛明者佛明達三世也無明明者無法無明名無明明也善逝者凡有三潘解逝者言者乘大涅槃化眾生者二解乘善心入涅槃者答至涅槃賓無下地名相為化物故說有名相也世間解者凡有五潘解善達世間善惡因果解世間名世間也無上者凡有五潘解人天是上士一佛是無上士更無過者是故號佛名無上士三世諸佛體是最上更無過者名無上士調御丈夫者凡有三潘解如來自己丈夫復調御丈夫也天人師者凡有三潘解師有訓噵之恩弟子有仰諮之義能化備人天故名人天師佛與畜生餓鬼作師但人天受道處獨且語人天也佛者自覺覺人故名佛也破煩惱故名婆伽婆也若男若女以下上來明佛竟自下勸信也於無量劫以下此文何以來上來十號之果何由而得良由無量劫中供養父母明四無量心為因故得上來十號之果出世間心者此五十心何以來良由因地時行五十心為因是故上來得十號之果界知心者知常無常界別也生界知者生心在常無常中也住界知心者心常止在常無常界知中也自在界知心者任放之觀名自在也是故者是上來供養父母修四無量五十心故令得十力四無所畏三念處果也三念者一心聽法不以為喜若不聽法不以為憂二人󱬜來常行捨行此三境生我念處名三念處也念法者是常住法能令眾生得現果者念法因緣現在得名聞果亦可得行地界也無有時節者以常法化人無有時節也亦可常法無於時節也常法者以法眼所見非肉眼見也非本無令有名不生非已有還無名不出常法無有住滅也無舍宅者常法無生無舍宅為作舍宅者常法能彰行人無常霜露而名舍宅與人作常住師依眾生無其明解能與人天作大明之解也令人到常住彼岸也與人常住無礙香斷諸樂者斷三受中樂受也其體常家名安隱體絕四趣名彼岸非色者非下地色斷下地色盡而是色者其體顯現是其妙色正得言非業非結不得言而亦業結者業結本是下地法也非物者非生死物斷物者斷下地物而是者常住物也非界者非下地生死界入斷界者斷下地諸界而是界者是法界也餘句類然非教者理處絕言名非教應形在世非是不教是師者能成於聖名師也非止者體絕下地名非止非不止者為物故現同下地止而斷下地一切止而是止者而是果中妙定也云何念僧者體是常住不可受椅能生物福田雖為福田者雖生眾生內心福而體絕相名無受取也體絕眾累名清淨無穢理處絕於思量名廣無邊也云何念戒者思惟有戒不破是大乘戒體非色礙名無別既能止物惡名可護持也行此戒能得涅槃名因戒能使行人出生無海名船舫莊嚴行人名瓔珞使人得佛名大性潤益於物名大海能去人煩惱垢名灰汁有遮霜露名舍宅也能割煩惱名刀劍能使行人度生無何名橋梁也治煩惱病名良醫能使行人藉此遠至大果名脚足除人闇障生人惠明之解名眼目除煩惱熱名蔭涼能使人登涅槃名梯橙若住此戒者是小乘戒若住小乘戒亦得聲聞四果然我不用要持大乘戒畢望得涅槃也云何念施者大士亡相行施畢得菩提果若不行施畢不得佛云何未來莊嚴四部眾也正以亡相行施未來成佛能莊嚴四部眾也若我弟子者上來離而言之便是六念總而言之正一法念若修小乘十二部經與今大涅槃等無差別者是義不然噵是語時作何意為欲障經甚深昔經不如今經是勝也甚奇甚持以下嘆經也佛法眾僧不可思議者總嘆三寶也菩薩無有教者於此經中自發菩提心名不可思議下句可解也住凡夫菩薩未階初性種不動地而能於經生信不退度化前人名不思議有身遠離非口者此文何以與聞上來菩薩何由能作不思議化者切由三業不為惡故能作不思議化也身遠離者斷殺盜邪法也口遠離者斷妄語惡口兩舌無語非身非口者斷意地三毒也菩薩不見一法是身是業者性空道中不見身不見業可以遠離而云有離者假名道中而有十惡可離名不思議也實有此惠然不能令菩薩遠離者假名道中惠眾日斷惑實法道中無有一豪斷切故咲不可思議實法道中惠不破結何以故何以實法道中惠不破結故有為法異生異滅念念實中有惠時無結有結時無惠是故惠不破結也實中地不能持貪不能貪者本貪於不貪貪起時不貪以滅故言貪不能貪餘句亦然我今始知菩薩常住三寶不可思議以下領解也世尊無上佛法當久亦住以下第五文若解經廢興者是覺知菩薩解過世間問意上來有大涅槃法於中修行便得上來不思議化無上佛法幾昧而滅者若無大涅槃法既無法念處無法何修云何得成知見覺人既不成知見覺云何能作上來不思議道若大涅槃乃至有是五行以下答上向問無常住法念處可修云何成知見覺者義不然答我弟子未來世具足五行流通常住大涅槃經修此五行時我佛法不滅若我弟子多犯禁戒不修五行懈怠廢亡不能流通當爾之時佛法則滅若此經興事在於人此經若滅亦在於人若語興紙素經興若語滅者此紙素經滅興廢由人都不關前理若語常理有佛無佛古今有之未始不無有此法念處是菩薩於中修行得成知見覺人便能作上來不思議化有能受持以下訖至具足流布未有人行五行故當知紙素經興若我弟子多犯禁戒至然後滅盡來人不行故明紙素經滅若語理古今是常未曾有數也迦葉白佛言以下為未解者作難先列過佛我親從佛受如是義者受如是盲滅義問如來迦葉佛時有是經不者如其有不應言滅如其無者迦葉佛若無大涅槃經云何言諸佛等有祕密藏若迦葉一佛有知諸佛同有不但諸佛同有釋迦亦有我今難迦葉一佛既無明知諸佛亦無不但諸佛亦無類今釋迦亦無此是類難我先說言唯有文殊以下答中凡有三答一以人來答二以理來答三提文來答一唯有文殊方解是義者何處說上本有今無下說本有者本有佛性本無者眾生緣因未備現在無佛性本有今無唯有文殊大士方能玄會有知理有不無也第二有二種法者世法可滅者金剛以還是世法無常故可滅第一義法則不可滅者佛性第一義諦古今常住則不可滅復有二種者金剛以還體是無我故可滅涅槃住常樂我淨則不可滅也二乘所持理之及教則有壞滅大士所持常樂極理則不可滅一外二內者十二部經言經名外則有壞滅所詮之理名內則不壞滅一為二無為者降佛以還為三相所為則有滅也法身常住不為三相所為則不可滅一者人中二者天中十地等伴人中則可壞滅第一義天理無壞滅十一部經是無常法則可壞滅指佛性理正曰方苞含稱廣此方廣經則不可滅汝向所問者第三提文而答汝向問迦葉佛有是經不者汝難一佛已無諸佛亦無類今釋迦亦無者義不然此大涅槃經是一切諸佛祕密藏者明迦葉一佛已有明知諸佛同有不但諸佛同有類難今還類答何以故者何以名祕密藏故一切諸佛雖等有此法十一部所說佛性故名藏如人七寶不出不用名藏問長者寶何以不出不用為未來穀貴賊來侵國乃至道路忽難爾時方出七寶用如來亦爾所以不說者亦為未來四事因緣故令方出用穀貴者人解不同且就一師解正指苦無常無我以乞之為穀何時賊今言貴者初始鹿野為說苦無常用此法斷三界或盡道成無著於己有用稱之為賤後時以苦無常曼加佛地於己無用稱貴也賊來侵國者聲聞二乘是賊常住涅槃是國欲明二乘謗無涅槃名賊侵國惡王者二乘人是也為欲贖命者欲明二乘說佛無常似若斷他法身命如來今在雙林說法身常住授與聲聞既聞常住斷佛上無常於法身上不作無常見如來可還自申已常名贖命也道路澁難者苦無常有通人義名道路何時中滑今道澁者昔日苦無常法通其行人出於三界名滑二乘今者以此無常類著佛地成其顛倒名澁也如來今日謂苦無常在於金剛以還常樂在今佛地還使二乘得八修之解除其到或財難得者總結前穀貴賊來侵國遇惡王道路忽難如此因緣名財難得時當出用者在雙林中顯大涅槃常樂我淨名出用也畜不淨物者合上穀貴也為四眾說如來畢竟入無滅涅槃合上二喻賊來侵國遇惡王為贖命也讀誦世典以下合第四道終澁難世典者修遍執無常為是也不敬佛經者謗常住涅槃名不敬也人流行文字經有其隱沒大涅槃常不變易云何難言迦葉佛有是經不也所有眾生貪欲微薄以下解迦葉佛諸興廢所以欲明迦葉佛時貪欲微薄知惠滋多佛滅後七日假四依說過七日後不假言教相與□理在心是以得理以亡恰不假言說如是名滅此時滅非要也今世眾生智慧微少煩惱梁厚愚癡多法人不能信爾時法不流行名之為滅若語常理古今湛然理無滅也自下度引事來誡勅明常法不滅也若佛初出以下訖至雖復涅槃當正法久住以來汎明一切佛有其興廢也我法滅時以下明釋迦諸有其興廢或說神空欲明眾生廣起到或名法滅此是惡滅也爾時王會城阿闍世王者何以來凡有六意也一上來一改直明知見覺行此明知見覺人上來明四等益物竟未知得益人是誰自下出世王是得益人也三昔經何以不來今經方來者昔經理教不如不能滅人五逆重罪欲障今經理教具備必滅人五逆重罪也四經初何以不來此中方來者欲明初其病未增道根未熟是故不來今時其病已增道根已熟是故此中來也五前聖行品中何以不來梵行中方來者前明聖者是自正之行不兼氷化故不明也欲障此品氷化之行本自濟物是故此中來六此品初何以不來品未方來者欲明品初慈悲之始未能滅人五逆重罪故品初不來此中如來入月愛三昧慈悲志極能滅重罪故品未來也自此以下凡有八段經文第一從初以下明其王心生悔熱遍體生瘡由害父故爾第二從大臣名月稱以下此之一段明六臣勸王詣六師治病也第三從耆婆以下問王得安隱眠不者勸王向佛重罪畢除也爾時世尊在雙林問以下第四凡有二意初明應身為王住世說法令王性悟除罪發心二說法身常住令得悟也月愛三昧以下第五除王身患耆婆答王以下第六譬如曷人速赴清泉勸王求佛上來處處勸王詣佛向王自惟罪深無有去意是以此中耆婆重勸即命一臣名吉祥已下第七明王受勸嚴駕車乘國人民向佛去也佛告大王諦聽諦聽已下第八為王待從說二諦除王心中病也欲明世王為化物故現同凡夫起其逆罪語其內德實是知見覺人何以知昨六臣勸王詣六師除病世王以知六臣非是知見覺始知其六師非是知見覺終不滅人罪逆故不從六臣之勸也若論耆婆是知見覺始若論如來是知見覺終是故世王從耆婆之勸詣如來所故知世王見覺人也其性弊惡至其心識滅來內有害父之心口有刑戮之過也見在者唯見現貪國重位五欲等樂故害父也不見未來等現唯現為五逆為因未來畢得阿鼻地獄為果故言不見未來也純以惡人為眷屬者與提婆為等侶也父王無辜者辜之言罪欲明父王於我實無有罪因害父說不可附近以來明逆害父已見受花報體生其創晃穢位增也若爾地獄果報受無疑也明其母子心重以種種藥附王瘡也王白母言如是從內心生不從四大起世間藥草不能治也以遠彰出世良醫方能治也又臣名月稱已下第二六臣來問病也就六臣中問之以答各有五句一性至王所二問病原由三答由害父王四明無醫療治五者尉愈王也大臣各說有已皆有五句一說名字二歎師德三明住處四者勸王詣師五者王許往治六師所計各不同也第一師起斷滅見第二師計身有七分細者是常不可殺麁者無常是可殺也三計萬法皆從自在天生第六計莫問有罪無罪不須修道八萬劫後自然得解脫是大外道也爾時大醫已下第三所以問王得安隱眠不者欲明耆婆大醫明知世王逆父罪重不得安眠所以問者凡欲省病要問原由欲使自說病拔故發問耳下王以偈來答初四偈明佛得安隱眠不心無取著已下有偈半明大士斷除十惡盡乃得安隱眠正應明不安眠所以道餘人等世王意先明諸佛菩薩得安眠時為彰已是人不得安眠也誰得安眠一偈釋前四偈佛得安眠誰得安眠所謂慈悲等釋前五偈半也眾生無冥已下三偈世王自道已害父重罪具十惡業不得安眠若食過節度已下三偈汎明世間心有疑未獲者不得安眠也耆婆我今病重逆害父王世無良醫治我身心汝云何問我得安眠也如麁在彊者已下與已作喻我害父王罪重必感地獄有無良醫治我身心云何得安隱眠也答言善哉已下凡有七事來勸王王答言罪重不可除罪者一心生重悔二漸三愧四便發露向之五便識知因果王有五種善根非一闡提云何不向佛也一事竟第二汝向言世無良醫者加毘城王子悉達多是大良醫云何無也女噵無妙藥者答自作自受已下第三出妙藥釋提洹因已第四廣引同類以勸世王假使一月常以布施下第五舉足一步必備重罪也爾時天王答耆婆已下第六臣勸爾時空中出聲已下第七必王空中勸子也一念善心彼百種德者王有五種善根云何言罪重不向佛也三十二相八十種好是大良醫光明應也若色非色已下解真身若色者應同其色非色不同世間色非非色者法身常住不可名色不可說非色非非色都無下句亦作自作者金剛已還後受報名他受也造因名自作自受者始終一行者名自受也自作他受者金剛已還名自作金剛已後受報名他受也無作無受者常住第一義諦名無作無受第四釋提洹因諸佛常除五衰沒相王今諸佛而不除逆也已下十三種得益人來廣勸王也阿逸多具三逆罪昔經亦除何以上言昔經不除世王逆罪今經除者欲明阿逸多雖具逆過因彊為緣弱發昔彊因故言昔經亦除三逆也欲明世王過因是弱昔緣復弱故言不除王逆罪要今經理勝與作彊緣便能發過去弱因滅其重逆故言今經除也若信臣語速往佛所信臣上悉多是大良醫無作無受是妙藥若信此語詣佛重罪必除若不見信者上有良醫妙藥除人重逆罪願善思之者願王思上十三種人諸佛蒙益王今詣佛亦同得益諸佛大悲普覆不限一人此文何以來者上來諸人詣佛悔過疑如來心不平等餘人雖可除罪我一人佛何必不除我罪何以然佛心不必平等是故興此文也我上來言語一切有罪詣佛都得除罪豈可限王一人假使一月者第五噵世王害父以來畏堅地獄種種布施󱭗得勉之是故勸王假使一月常以衣食種種等物供養一切人所得功德分作十六分不如舉足向佛一步若爾今還速詣佛所也王答耆婆者第六臣勸雖知如來其心平等不限一人我自審罪重不敢去者所以然欲明如來永斷生死故言其性調爭所有眷屬亦是清淨我今罪重非是如來聽眾繫屬地獄何由向佛也吾今深自悼無去心者我雖殺父罪重備為一國之主我若詣佛佛若接敘共我言說我意故可設使我者恐不接敘語言我更重加著恥故言都無去心也空中出聲者第七父王所以勸者見世王臣勸不肯去是以父王勸也就中有三一明佛滅不久二說地獄來怖三明父子無絕噵佛法將滅法船欲沈汝今日不向於佛必受地獄也王聞是以悶絕辟地者我逆其父父不以為惡空中勸我感父慈恩悔本惡人聞父欲去罪無人救是以悔心踰怨名悶絕也二意所為諸人道根未熟兼聞佛去悲心將發名悶絕也當為是王住世至無量劫者第四文別凡有二意故也一從上願善思之中來上意佛心不必平等何必除我罪此義不然王今速往佛在雙林之中以為王住至無量劫王可不知定除逆罪也二意王上臣勸自審罪重不肯去父王空中出聲噵佛必滅汝後時滅罪無處是以自投於地謂佛實滅是故如來在雙林之中自為王住至無量劫我今一日之中為王說法使王生解除罪如似我無量劫為住不不異二應身住世為說常住故今不逸如似無量劫住不異也下六復次前四為不解如來常住者應身住世令其得解後二復次為說佛性常法也迦葉白佛言如來為一切眾不入涅槃無有實滅所以不噵餘人也為世王等謂佛永滅自投於地是故彰應滅非實滅也我言為者一切具縛凡夫為說名用除其空執阿耆世普及一切造五逆者我言為為一切逆罪眾生普感世王現造逆者為此人說法也後復為者為執有為眾生久住於世不為無為者達解常住不待我住也後為者即不見佛性眾生我要住世為說使解佛性也若解佛性者不假我住名不為也後復為者是阿難迦葉二眾云何言獨為世王也阿耆世王者即是王後宮娣女也後復名佛性者我為要使生佛性也阿耆世者名恐正以不生佛性故廣起煩惱怨生也如來密語已下嘆三寶不可思議也大悲導師已下第五文句何以而來二意故興也由上文中世無良醫治我身心者汝今在家未去如來以入月愛三昧放神光注照王身除王刑苦王若詣佛重逆必除是故興此文也二意上言為王住至無量劫者但有為言未有為事上為王住世之言未必是實是故如來放月愛三昧除王刑苦出其為士成上為王住世之言實人不虛也所以先言大悲者為成慈深極王除王重逆也曾聞人說劫盡三月普並現者欲使耆婆廣解光之所以是故現疑而問答言此非劫盡寶珠等光者重答非世間光也又問言此非三月並照者非世間光是何誰能放此光也天王當知是天中天者答汝問何誰放光者是如來也是光無根無邊量者欲明是光從無相智惠心中來不可以根量往尋也非青非黃等者從非青非黃處來也亦見念者自審罪重謂佛不在意如向來言如來慈光照身除苦者故言亦見念體下以七子來答從初住至六地以來是其六子住前凡夫復是一子名七子也王所為人是其凡夫廣造逆者如來大悲於苦眾生生其上心遍重也譬如月光能令一切已下上來一段廣釋月光來之所以體相自已下明其有益就中有六初三明生善後二喻明滅惡最後一喻剬月愛名字也我聞如來不等惡人同止者何以生上來光照身止於麁苦將欲詣佛去思量如來經中言語似不除我罪故興此文佛家經中明大海不宿死尸釋提洹因不與鬼住我今罪重云何往見於佛設往見佛者身將不陷入地獄我今不去故得少時住也何以然下王自釋我觀如來意寧近師子猛火終不近惡我等惡人佛家經中言說是實是故我不去也耆婆答王已下大段第六重勸王也明六事來勸王何等為六一譬如人渴速起清眾二飢夫求食三怖者求救四病求良醫五熱求蔭涼六寒者求火王今罪重求佛亦應如是云何不去也常為闡提者何以向來由王上來言大海不宿死尸釋提桓因不與鬼住者王謬引也今日涅槃經是無餘說尚為闡提說法豈況非闡提而不蒙慈悲救濟故舉闡提來勸世王言我聞闡提不信因果不得義理如來豈可為說怨畏不實是故重審脫答若有實我云亦除我逆也耆婆已下廣明闡提行中凡有三段文從初至已病增故以來明闡提相遣使命醫已下第二難可療治以來明感聖聖觀根性有具不具也爾時即入病人舍宅已下明佛為說法譬如有人者闡提人也過重病者世間重病將死不久欲明此人將成闡提名重病也夜夢者苦體見心成名覺未成闡提以來見心未明名夜一住殿者本有其四柱任持即彊三柱既無唯有一柱崩倒不久內合時明欲界為九品善以斷八品盡唯一微品善在不能不作闡提昇持處弱名一柱也服蘇油脂者服邪見蘇油使信心孔合外善不入也臥灰者身倚因果理名臥灰食者以邪斷資神名食也舉枯樹者心無因果樹樹名必成闡提也與獼猴坐臥者明內無正定馳騁諸塵也忱在邪見來沒在五欲埿也墮樓殿者謗無菩薩乘高樹木謗無緣覺乘馬牛羊者謗無聲聞乘青黃赤白色衣者表闡提賊人作相也喜咲等者邪觀適心也烏鷲等者遠況闡提食善法都盡也齒髮落者謗無實惠方便智也裸形等斷慚愧二善名無衣服枕狗者心沒無因果中也臥糞穢者身具十使也復與亡者行住者與已成闡提為等侶也携手者表不二之意明與闡提同見也毒蛇滿路者而從中過者斷常諸見名毒馳十惡通入至於三有名路從五逆十惡過至何量獄中也與被髮女人相抱持者喻起八倒交橫也樹葉為衣服者以斷常身覆身也乘車正南行挺者此是指南車此人謗無因果君臣父母謂為指南之解也是人夢以者上來一段明一闡提相作夢喻自下明已成闡提作覺喻心生愁惱者斷九品善盡已成闡提應名歡喜義言愁惱也諸家已下第二文句諸家者遇善為因名親屬也過去因義不亡仰感於聖名命也過雖有因善旨微細弱名缺短不能資現具足生善名根不具足此之微善在中名頭蒙塵也被斷之善彰物處微名壞衣也壞車者運物處少過去微善資發處微名壞車也感機彰聖名語醫也速自上車者感道時促名速上車也即自思惟已下將為說法先觀其相也其機是弱名見使相根不吉也現在必作一闡提名難可治占日者上來使雖不吉觀其根四日六日等此俱雙日得病難治觀此人有不善根無善根也占星者第二觀性此一闡提性好作惡都不好善也占時者第三欲觀秋時乃至夜半時此時定得病難治觀闡提心中正欲作作惡不欲作善也或定不定者斷上品次斷中品從中下從著至微必斷善根定作闡提微品之生從中生上從微至著必生善根名不定也若有福德者過過去供養千佛萬佛名福德可療治也若無福德者若過去供養一佛二佛以來冀無福德雖吉何益與使俱者乘感而應名與使者俱在路復念將來故噵來猶未來也長壽者過去善感生現在善現在善復感生未來如此名長壽可療治也短壽者過去有因不感於現善善不感未來善不相續名短壽不可療治也二小兒者斷常二見是也又云善惡為二小兒善惡競興名相辜也善惡相違名鬪諍善弱惡彊斷善不生名捉頭拔髮也見人持大大本明性喻佛寶闡提無佛寶名自滅也斫樹木者謗無法寶也手曳皮革者謗僧寶也道路遺落物者多是惡佛欲明謗無因果唯佛法之所遺棄也執持空器器空無物者欲明闡提廣造諸惡空無善法也獨行無侶者均惡人為侶無善人善侶無善也我若不往非良師者世間師本如前人必死為現在父母妻子故要往雖往必不可治如來亦爾若不往則不名佛有大慈悲雖不能救現在不作闡提為生後世善故要為說法也南方非鳥聞者南方是離地欲明闡提與善法永離也即入病人舍者第三經文一往為說生下品中品微善去離遠名入舍也數塞數熱者初聞法生信後還起謗斷常諸見也咽喉結痛者斷塞善路也舌上破裂謗無中道也身卒肥大紅赤異常者起大瞋大貪也問瞻病者指過去為因名為瞻病者藥對其機名說法後為當修善為當起惡故言意志云何答言大師已下理中語也本敬信三寶今敬信情息者本未作闡提時於三寶所生敬信心今謗三寶名敬信情息也本性弊惡者本修善罰惡名弊也今則和善者順境起惡也本於父母所生慈孝等善今謗無父母名無恭敬心即前嗅之者第二周為說□為生下品中一品善臭香不定必作闡提即前觸身者第三周為說法生下品中上品可名觸身當聞法時暫生其信後還誹謗名香嗅不定也或䩕如石者起我見也或冷如氷者起大癡也或熱如火等起大貪也或忽如沙等起斷見也必死不疑現在必成闡提也然不言是人當死者現三週說法作因未來必生於吾今據豫明當更來者世醫知病者必死噵來必不來也內合時務本一日之末喻如來說法之終名據務道未必不來也後云現為說法爾名據務也明更來者後更有勝善感時更來為說也滅應歸本名還家亦可攝化不設名還家也明日使到者未來世中更有善感也事未訖者餘方施化名未訖也未合藥者所感冀微未來未勘聞法名未合藥大王世尊亦爾者已下合喻也上列喻甚多合中極少世尊亦爾者合上良醫喻根性者合上占星略不合占時也而為說法者合上入舍臭香觸身三周說法也若不為一闡提說法凡夫謂佛無大慈悲息凡夫情故為其□法大王如來常施諸病者醫藥