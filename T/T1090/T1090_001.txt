爾時薄伽梵與諸大菩薩在須彌山頂為諸有情等演說如意輪修行祕密法佛言此蓮華摩尼如意輪金剛王如來具無量無邊大不思議行威德最勝力降伏一切魔眾惡不能入汝等應善聽我今廣分別於後末世中若有求法者先禮阿闍梨受三種灌頂先聽受諸法令根性純熟啟白阿闍梨次第方傳受如意輪心法弟子受法竟當發志誠心香華及燈明塗香飲食等先供養諸佛如法供養已口中含於寶想告求諸佛願於此法門獲得速成就即結輪壇印二羽先旋舞後背交十度旋轉至頂散由結此印已遍通一切壇悉能入密言輪壇真言曰唵嚩日囉拶訖囉吽次結三昧耶蓮華祕密印二羽而相合進力禪智度屈如初開蓮名為如意輪蓮華三昧印三昧真言曰曩謨囉怛曩怛囉夜野娜莫阿哩也嚩路枳帝濕嚩囉野冒地薩怛嚩野摩訶薩怛嚩野摩訶哥嚕抳哥野唵薩麼曳掃䜝曳羶帝難帝薩囉嚩挲摩耶耨鉢囉尾瑟置努囉努藝娑嚩訶結前三昧耶及誦此真言於自身頂上五方及四隅加持於九位次加持六根及與兩膝上至額而散印次結召請印二羽金剛拳戒方進力度背交而相鉤禪智押忍願以進力二度往上方來去鉤請諸聖眾請已作旋舞二羽合如蓮召請真言曰曩謨麼訶室哩夜曳唵扇底曳娑麼掃䜝曳悉地悉地娑馱野史味唵設哥哩史嚩䜝阿嚩賀薩囉嚩囉闥娑馱野娑嚩訶誦此真言已當於作法前先入於河中應取身前面及與右邊土安於左手中捏作自身形以手於面前三遶自己身當以眼視之想身口意業及與六垢觸入彼泥身中當往隱密處作法而擲之以自己二手當於隱密處用水淨九遍然後用澡豆淨洗於二手以二手掬水想沐浴於佛及諸菩薩眾并法阿闍梨三獻而用之二手再掬水右手母指間傾下掌中水洗浴於父母當九遍浴之當淨洗己身最後以右手取水灌頂上當想自己身內外皆清淨如上洗浴已至於壇門首當於壇門外用水先洗足次應洗二手右手仰如器以右手戒度屈戒安於掌取水傾掌內三吸掌中水想三業清淨次用於淨水向壇門內灑表為淨壇法當誦本真言加持於淨水淨水真言曰唵戍弟耨戍馱曩野娑嚩訶誦此真言已想內外清淨次應請十方一切佛菩薩應次諦思惟內心想普請當五體投地想禮諸聖眾禮敬請召曰曩謨薩囉嚩沒馱冒地薩怛味毘喻娜捨儞我曩多鉢哩耶路哥馱覩尾也嚩悉地帝毘喻𩕳囉嚩勢灑薩怛嚩馱覩跛哩怛囉拏哥㘑毘耶瞖底誦此告召已內想辦諸事復當更作法用水灑壇中四方及四隅壇中所用物灑淨令清淨行者次應想光明寶樓閣復想金蓮華想華令寬廣四面悉平正想成寶閣基真言曰唵阿左攞地㘑娑嚩訶行者次應想樓閣基四面次復想於海其水變為乳海水真言曰唵尾麼路娜地吽復想乳海中金色蓮華上想安四角地上安須彌山八角令方正上想寶樓閣種種寶莊嚴不動真言曰唵阿左攞吽次想寶樓閣層級皆嚴飾四面安四門置種種瓔珞及與七寶蓋安於樓閣中復以摩尼珠而砌成窓牖次用雜寶珠貫串懸周匝如上諸寶類悉放種種光普遍皆供養十方諸如來及諸菩薩眾供養真言曰曩謨薩囉嚩怛他誐多南薩囉嚩他勘鄔娜我帝娑頗囉呬𦎌誐誐那紺娑嚩訶運心供養已當於寶樓閣先布於黃金上想師子壇上安寶蓮華莖葉有鬚蘂華葉具六色當於華葉中用百千寶珠間雜而嚴飾於中師子壇外想百千種蓮華師子壇周匝而圍遶莊嚴悉具足蓮華真言曰唵哥麼㘑吽誦真言運想如法布置已而用於寶器滿中盛七寶五穀香華等想於聖眾前右足散奉施而伸於禮敬於蘇佉嚩底運心請聖眾及與觀自在菩薩之眷屬志心普奉請下降於壇中當於聖眾前置種種香華白拂幢旛蓋伎樂與燈明前迎諸聖眾慈悲來降赴次結奉施印二羽戒方交檀慧並直竪忍願進力度微曲如蓮葉禪智二微曲奉施真言曰唵鉢娜麼唧多麼抳摩訶鉢娜䜝吽阿囉伽薩鉢囉低瑳娑嚩訶次結請召印二羽戒方度交背而相鉤禪智押忍願進力來去鉤請召真言曰唵伊呬伊呬拶訖囉嚩哩底耶多麼抳麼訶鉢娜䜝阿怛囉散儞呬姑娑嚩訶如上迎請已奉請聖眾坐請坐真言曰唵娑嚩誐多婆誐鑁伊呬曳呬鉢囉散南娜悉也多弭賀屹囉賀拏布惹麼娑麼哥鉢囉散娜即地野古嚕娑嚩訶次結奉座印二羽禪智曲戒方微曲開餘度並開散奉座真言曰唵拶訖囉嚩哩底麼訶鉢娜䜝阿答麼南鉢囉底瑳娑嚩訶次想洗佛足洗足真言曰唵鉢囉嚩囉薩訖灑囉鉢囉底瑳娑嚩賀十方諸聖眾想皆洗足已所有諸供養平等而奉獻次結普供養平等圓滿印右羽戒忍進三度並直竪屈禪度押檀當安於胸側左羽仰安心想捧供養物運心普供養十方諸如來一切諸聖眾供養真言曰唵償哥㘑娑麼耶娑嚩訶結如意寶印二羽金剛拳進力背相鉤心想如寶形進力而掣開如意輪心寶真言曰唵拶訖囉嚩哩底唧多麼抳吽次以如意輪蓮華心寶印加持於五處所謂頂及額喉心與兩肩用印而加持當想此五處安諸聖眾位三誦本真言次以心寶印當欄界四方及四隅上下內想成欄界欄界真言曰唵拶訖囉嚩哩底唧多麼抳嚩怛嚩嚩怛嚩怛嚩儞舍吽發吒娑嚩訶結印誦真言內外成欄界次念甲冑明當護自己身甲冑真言曰唵拶訖囉嚩哩底唧多麼抳摩賀鉢娜䜝嚕嚕底瑟姹入嚩攞阿割哩哂野囉訖酒𤚥吽發吒娑嚩訶如上加持已結金剛橛印二羽內相叉進力拄直竪禪智並相合當用於此印先加持護身念前甲冑明加持護身已用印當擬地內想如釘橛用印而右轉心想結壇界想如金剛城內外令堅固如法運想已行者應志誠以五種供養奔獻諸聖眾願垂哀納受先結塗香印二羽先旋舞禪智二度交餘八度直竪向外而塗拭想塗聖眾足摩拭佛胸臆塗香真言曰唵鉢娜麼唧多麼抳囐帝娑嚩訶次結散華印二羽頭相拄形如掬物勢想華安佛頂散華真言曰唵鉢娜麼唧多麼抳補瑟𠰢鉢囉底瑳娑嚩訶次結燒香印二羽仰相叉忍度而直竪燒香真言曰唵拶訖囉嚩哩底麼訶鉢娜䜝度跛野吽次結燃燈印二羽仰相叉忍願頭相交禪智當安於忍願二度側燈明真言曰唵拶訖囉嚩哩底𩕳泥閉娑嚩訶次結飲食印二羽戒方度二度頭相拄餘度頭微曲猶如捧飯勢佛飯真言曰唵拶訖囉嚩哩底麼訶鉢娜䜝比多鉢怛覽屹囉賀拏娑嚩訶如是供養已行者應志心內想普供養十方諸聖眾供養真言曰那謨薩囉嚩沒馱冒地娑怛嚩南薩囉嚩他勘鄔娜我帝娑頗囉呬𤚥誐誐那紺娑嚩訶真言供養已額想禮八身謂頂上五方及額口心等當志誠想禮禮佛真言曰曩謨薩囉嚩沒馱冒地薩怛嚩南薩囉嚩怛囉僧古素弭多鼻枳孃曩囉史𩕳曩謨窣覩帝娑嚩訶禮敬聖眾已當捨自己身想為寶樓閣當於內心上想蓮華金剛上安日月輪上想真如體當凝然湛寂在於月輪中次於月輪上復想如意輪蓮華王如來端然住而座運想應一心勿生於散亂當告白聖眾願垂大悲心示我方便行我所作勝事施一切有情悉令登正覺告白聖眾已復於輪王心內想安月輪月上想吽字形如大麥量周遍有光明普遍十方界真言如是稱􈅼吽誦此吽字已次應想吽字化為六色光當於此光中變為六菩薩各執供養物遍滿三千界普供養諸佛三世薄伽梵化光供養已復收攝吽字還歸心月輪當於吽字上復變月輪壇蓮華臥金剛如前日月輪與前師子壇嚴飾皆無異上想如意輪大蓮華如來狀貌黃金色右手當捧持如意摩尼寶左手當執持金色大蓮華身掛上妙衣以摩尼寶珠貫串為瓔珞次結如意輪摩尼根本印二羽先合掌進力屈如寶忍願申如針檀慧戒方度當直竪散開禪智並微曲想如開敷蓮而誦根本明真言曰曩謨囉怛曩怛囉夜野曩謨阿哩也嚩路枳希濕嚩囉野冒地薩怛嚩野摩訶薩怛嚩野摩訶哥嚕抳哥野怛儞也他唵拶訖囉嚩哩底津多麼抳摩訶鉢娜䜝嚕嚕底瑟吒入嚩囉阿哥哩洒野吽發吒娑嚩訶次復結心印二羽六度頭各安指罅內進力二度屈頭相去半寸禪智而開竪形如初開蓮復當想此印心內而安置心真言曰唵鉢娜麼唧多摩抳入嚩攞吽結心中心印二羽禪智屈指面令相合餘八度直竪低印而向下想安心印上心中心真言曰唵嚩囉娜鉢娜䜝吽如是於己身運心安布已如意輪心法及心中心印復於心中心化出骨嚕馱名為如意輪蓮華心明王其狀淡紅色串華為瓔珞種種而嚴飾右手把鉤杖左手持羂索佛前右邊立而白言世尊願佛當教勅令我作諸事次於佛左邊想佛數珠母左膝胡跪坐形狀赤白色頸掛於數珠二手如捻珠狀同持課勢數珠身真言唵阿沒哩擔我䜝室哩曳室哩摩哩𩕳娑嚩賀誦此真言已貫串於八識二手捧數珠先當頂上禮數珠真言曰唵嚩素麼底室哩曳娑嚩賀真言加持已復當於心上想安置月壇上安於數珠想珠如佛母明王及真言合一無有異凡於持課時當於佛左邊先想數珠母在月輪上坐內心伸禮敬七遍誦真言如是運想已更復內心想香華及燈明運心再供養如意輪如來及佛母明王次誦佛母名佛母真言曰唵濕吠帝跋帝囉嚩枲𩕳惹吒麼古吒馱囉抳娑嚩訶加持法事已內心再供養一切佛聖眾告召伸禮敬結前蓮華印二羽如開蓮想捧諸聖眾還歸於本位奉送真言曰唵拶訖囉嚩哩帝唧多麼抳誐瑳誐瑳娑嚩賀誦此奉送明想諸佛聖眾各歸於淨土奉送聖眾已次結解界印二羽戒方度及與進力指皆交而鉤結禪智押忍願進力二度撥想如開壇門左三遶成解所用金剛橛及與欄界線以印皆收攝解界真言曰唵阿娑莽儗寧微帝吽發吒娑嚩賀以印誦真言內外解界已當於奉送時復想諸聖眾降於甘露水洗滌自己身罪業並消除內外皆清淨佛告言行者汝勤修此法莫生於懈倦誦持勿間斷不久當成就與佛等無異