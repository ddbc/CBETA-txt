如是我聞一時世尊遊行到於摩伽陀國菴沒羅林住韋提呬山帝釋巖中爾時帝釋天主來詣佛所前白佛言世尊我有怖畏謂阿修羅於長夜中來相嬈亂阿修羅者我之怨敵惟願世尊為我宣說擁護法門爾時世尊告帝釋天主言天主我有陀羅尼名施一切無畏此法善能作一切事能除一切病復能禁止一切傍生能解一切怨縛若有阿修羅及諸羅剎部多一切邪異乃至一切諸惡鬼神之所執持謂邪惡所執天執龍執夜叉執乾闥婆執緊那羅執頻那夜迦執母鬼等執皆悉消滅又復若有吸精氣者食華鬘者障產生者食不淨者皆悉除遣又復若有一切瘧疾及風黃痰癊等諸疾病亦悉消散一切鬪戰諍訟陣敵皆悉破壞我今為汝說此陀羅尼而作擁護陀羅尼曰怛󰍕他伊抳彌抳鉢囉彌抳鉢囉彌抳哩吾哩謨里謨瑟恥那胝嚩胝珂囉胝珂囉尼誐拏尼誐拏鉢囉誐尼誐𧹞誐尼謨尼鉢囉底謨尼哥里鉢囉哥里贊抳鉢囉底贊抳尾詣鉢囉底尾詣阿底尾詣蘇那吾拏謨訶鉢囉謨訶謨拏鉢囉謨拏那設儞鉢囉那設儞馱嚩儞鉢囉馱嚩儞嚩洛誐儞鉢囉嚩洛誐儞涅哩多儞鉢囉涅哩多儞骨嚕達儞阿底骨嚕達儞賀那賀那尾賀那尾賀那薩哩嚩訥瑟吒鉢囉訥瑟吒那設野薩哩嚩跋野鉢囉那犖叉犖叉𤚥薩哩嚩咩提跋野訥瑟吒設咄嚕怛塞哥囉能瑟吒嚕波捺囉吠毘藥薩波哩嚩囕詰禰詰禰薩哩嚩薩埵呬帝囉帝那莫薩哩嚩沒馱喃莎賀此施一切無畏陀羅尼若持誦者當以淨線加持四十一遍繫於頂上或加持白芥子或加持牛黃隨諸所用即得成就又復若以塗香加持一遍塗自身分即如被甲冑勇猛無畏不為刀傷不為毒中又復不為一日二日乃至七日等諸瘧疾之所纏縛不為火焚不為水溺不為呪害不為鬼魅不為病惱不於一切夭橫中死又此陀羅尼善能作諸相應事業一切成就法皆悉和合作諸成就事無不成就者他所作法皆能制止不為他縛能破邪明自法隨轉一切魔障皆能除遣一切執魅悉能解散若有所執不能除者頭破作七分如阿梨樹枝爾時帝釋天主聞佛所說踊躍歡喜作禮而去