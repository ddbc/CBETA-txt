曩謨囉多曩多羅多夜耶阿馱佉路步多囉耶地舍耶吠室囉摩拏野摩賀囉惹野藥迦灑地婆多婆娑都哆娑娑室囉跛囉娑賀娜耶呬摩馱吒吒尾跛囉灑夜迷跛娜也他保󰿐儞保󰿐儞俱沙吠室羅摩拏野摩賀囉惹耶綺婆馱伽儞多囉摩熾都麼麼捺娑娑馱耶娑那謨婆誐嚩帝悉殿都麼多囉跛馱儞娑婆賀若行者受持此呪者先須畫像於彩色中並不得和膠於白㲲上畫一毘沙門神七寶莊嚴衣甲左手執戟矟右手托腰上其神脚下作二夜叉鬼身並作黑色其毘沙門面作甚可畏形惡眼視一切鬼神勢其塔奉釋迦牟尼佛教汝若領天兵守界擁護國土何護吾法即擁遣第三子那吒捧行莫離其側汝眼毒惡恐損眾生爾時行者若誦此呪時就好地勿使有穢惡之處極令淨潔取牛糞塗地即以香泥塗之散種種花燒香供養行者上下衣服並須清淨一上廁一洗浴白月十五日夜起首對像前誦呪滿十萬遍訖然後更取香泥復塗壇上更取上妙好花散壇中設種種飲食行者取薰陸香一百八顆各呪一遍散著火中爾時毘沙門即現其身行者若見神時取上好食飲供養毘沙門神通行者心中所願其神悉見若行者不見神時即虛空中有聲云汝但存心持誦一切事汝欲者悉如意若不見神及不聞聲但有大風或雲遍滿布其壇上其法即成就若無上件等相行者誦呪七遍縛得入者其法即成更勿懷疑又法若行者欲得喝囉闍愛敬者取赤小豆一顆呪一遍投火中燒如是滿一百八遍其喝囉闍即遣人喚來極忽又法若欲得大官人愛敬者取白芥子一顆一呪投火中燒滿一百八遍其官即自來敬仰大喜又法於白月十五日作壇於像前作八肘牛糞塗地了取香泥重塗了以五色畫作三重院其壇內於中畫一大輪四角拔折羅十字安之第二院內東面畫作一火珠光焰火出南面畫三股又西面畫一龍口中並出蓮華北面畫一大縲第三院中東面更畫師子南面畫龍王西面畫孔雀王鳥北面畫羅剎手拄棒立地壇四角各安香水瓶內著雜菓楊枝呪師洗浴著新淨衣於像前設種種飲食供養即誦呪取呵梨勒一顆一呪一遍投火中燒之滿一百八遍從今已後每日送一󱀛金與呪師永無乏少若得此物即須用盡不得留著又法呪蘇蜜及菓子一百八遍火中燒之一切諸天皆大歡喜擁護呪師又法若欲遠行時呪穀木柱行一切難處悉得無怖又法若惡人相惱亂者心中想此呪神形復舉心誦呪未滿一遍其人即不能動若欲好者心放中相便得解脫又法若欲令怨家不同住者取苦練子一百八顆一呪投火中其人即自遠去又法若呪胡麻一百八遍散著火中一切人盡來供養呪師又法若呪白芥子一百八遍散山中一切惡獸不能傷人其狩見人即自伏地不敢傷害過去已後方即起去又法若欲乞雨時取杏子一百八顆都呪三七遍著有龍水中必得雨下欲止雨時取梧桐子火中燒之即止又法若行者欲乞食先呪鉢一百八遍隨所到處自然而得一切飲食了飲食殘者當時自化去若須飲食時至心向鉢者誦呪一遍其鉢依還如故又法若欲見功能天者一日一夜不食於佛前燒蘇合香呪白花一百八遍以散神前其功能天即自現身隨意所須一切願滿所求財寶即得稱意若欲辟除一切鬼神呪白芥子及蘇呪一顆一遍投火中燒之即得若有官人於三寶中起不善心者惱亂佛弟子者欲令起慈心須作降伏呪手三十一遍遙打之其人即著疾欲好者慈心誦一遍即差又法呪土二十一遍散自身上一切人見無不敬仰欲令自身有威光者呪墨塗額上一切人見者無不愛仰呪灰二十一遍塗其身大眾中一切人見皆福德相眾人供養欲得遠涉道路不被惡人惡狩傷害行加奔馬呪左手大母指作印而去欲得於鏡看事呪童子童女問吉凶其人即自下語令道所病鬼姓名即知是何等之病若被蠱毒食者呪所食物二十一遍其所為毒即吐出若患鬼病呪五色線一遍一結一百八遍了繫頭上或頂上臂上一切病患除差若患心病呪石榴花汁飲之即愈若欲攝狐魅病呪五色線令童子合成索一呪一結一百八遍繫項下復呪楊枝打病者即立愈若患骨節楚病呪宥刀禁其病即愈若欲護身呪白芥子二十一遍若灰若水亦然散四方為界若頭病或身病呪蘇烏麻油二十一遍摩塗其身即愈若患耳風呪蘇二十一遍食之愈若患眼呪杏人油塗之立愈若患腫呪石榴黃一百八遍塗上即愈或白檀香亦得若患頭病呪大黃二十一遍塗額上即愈若患時氣病呪青木香末二十一遍和水服之立愈若患惡瘡疥癬者取利蘆未和油塗上立即除愈若患瘧病呪楊枝二十一遍令打病人即時除愈若被蝎螫呪乾脯火中燒之熱拄其上便即除愈若被蛇咬呪畢鉢二十一遍塗之當下即愈若婦人乳腫呪油麻嚼塗上即差若帶下病者呪丁香水服之即愈若人卒被鬼著狂言荒語呪水令服之若患心病呪黃土塗之若患一切鬼魅者呪石榴枝一百八遍用打病者即愈若欲得成就三事者當於像前作壇壇內散種種名花設種種飲食訖取赤銅鈝一枚雄黃三兩細擣和蜜水為丸置像前取荷葉覆上以手掩之呪不息當有相現若烟出時取塗身上即成安怛陀那若火出時手取火焰用塗面上一切眾生見此人者皆大歡喜敬仰有大威光所出言教人皆信受恭敬隨順若有煖氣其人即取塗身即得無盡又法於舍利塔前呪牛黃依前藥法皆得塗身一切福德盡集其身所在眾生見如羅闍無異又法若知山間有孔似阿修羅窟者當呪白芥子和自身血一呪一遍打山間孔盡一千八遍其山窟自開其阿修羅女身如火然持諸香花迎呪師來行者入此窟內壽命一大劫身力還如阿修羅亦如金剛無能損者若欲出時亦得一切阿修羅女隨從若不還時亦到火終無所害又法將此像向舍利塔前香塗地香花散於壇內上妙供養了取梨木作合子取安膳那石為末用秦膠水為丸盛於合子中置壇中行者著新淨衣在於像前一日不食誦此呪一千八遍了亦無勞三相現呪一千八遍訖塗眼竟即塗脚掌心中胸前兩膊上頂竟至心合掌思身如虛空無有身相作自想時行者隱形日行千里一切事業竝皆悉見又法欲得伏外道入火中取自身血魚血瞋心誦此呪二十一遍投火中即入火中得一頃食間不燒其身又法若欲降伏外道手中結印瞋心誦呪一百八遍外道所作法悉破壞竝不成就又法若欲降伏諸國兵賊眾者當畫一像身卦紫磨真金甲於淨室中燒眾名香乳頭薰陸香諸色香花飲食供養真心誦念天王真言十萬遍天王領天兵來助他國兵敵自退散若能晝夜誦念不絕天王使太子獨健領天兵千人衛護不離其側所求如意應念隨心皆得成就又法若欲降前敵眾者於淨室持齋畫一天王形像卦紫磨真金甲於二丈竿懸軍前五十步指其敵其敵不能相患印相二小指相鉤二無名指向外直豎二中指二頭指反相叉二大母指向外直豎手掌背合即是其印如前所說一一諸法皆用此印即得成就今我說根本印以二手右押左內相叉豎無名頭相合二頭指屈如鉤若迎請時向身招若撥遣時外撥念請時結印當心誦七遍印頂上散然後取念珠專住念誦次說吉祥天女印以二手虛心合掌開二頭指二中指二無名指未屈如蓮華形二大指二小指豎合若念誦當心結印誦真言七遍頂上散印四天王經云若有人誦念此北方毘沙門天王真言供養苽菓飲食每月取一十五日二十一日音聲用單雙絃方響鼓舞蘇蜜乳粥真心誦念其天王即見其身隨心所願