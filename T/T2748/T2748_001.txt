不自覺知喻佛亦如是七偈半頌合雲喻離三塗苦生於人天名世間樂修行斷結名涅槃樂為大眾說八偈頌合注兩喻明亡相心中不存彼此信不信異利鈍差別等為說也而無解捲一切眾生以下九偈半頌受潤喻人天聖王釋梵諸王受潤處少除患復微益物亦□□□□草聲聞二乘受潤既多除患亦勝益物處強名中藥草柱下菩薩聞說大乘一□□□□過聲聞百千劫行深伏煩惱識眾生機隨緣益物名上藥草初住盡六住有多㓲蔭名為小樹七住至十地廣有利益名為大樹所稟各異者明受潤不同佛以此喻一偈半釋疑明如來智惠如大海水為人演說迦葉所知如一渧也我雨法雨八偈半頌合增長喻令諸世間以下明凡夫增長聲聞緣覺以下明二乘增長若諸菩薩以下明初住以上增長復有住禪以下明七住以上增長如是迦葉一偈半頌合不自覺智喻迦葉當知一偈半□迦葉所解也今為汝等二偈重固四大聲聞也四大聲□□□解在於譬喻自陳已得略領如來化導之方如來成其所說功行既就是以列記□□□□受記我及汝等一偈起下品也上來明中上以悟下根未解為引往固因緣故以化城為喻名化城品正欲道我在十六數曾亦為汝說不得直爾而道要須次第昔何由得說明大通智勝入於三昧所以得說如來何由入定明說法華緣在後人所以入定所由說法華由十六王子請是故說也十六王子所由如請由眾生有其大機所以請也大根機所由如有聞說四諦十二因緣斷除煩□□□大機成也如來何由說四諦由王子諸梵請是故說也諸梵所由如請見大道智□□□坐道場成佛已召集有緣所以請也從是以來幾時逕塵沙劫數故須道爾許多文句大通智勝本坐道場垂得菩提乃逕十劫此與壽量為由序過去垂得由逕十劫豈況釋迦六年苦行得一切智此為不實也佛法不現前者未得一切種智亦可眾生機咸未熟也自下明諸天雨華供養諸比丘以下明成佛已十六王子各捨所珍來詣佛所說偈讚歎請轉法輪自下明十方諸梵請就梵請中皆有五段第一義光第二推尋光本請於佛所第三散華供養第四說偈讚歎第五請轉法輪東方諸梵請轉小乘法輪東南□□□請小乘無明人天因果南方梵請說大乘法輪西南方九至下方亦請大也上□□□□大小兼請失樂者五識樂相者是前樂境由其罪業因緣二俱失也自下明受請轉四諦法輪上亦有請其大者何故不明為說大也過去亦說大品諸經同於今者但於今無益隱而不道亦可為厲下根親從二乘向於法華故不明也三轉十二行法輪者初直言是苦是集是滅是道第二勸修苦應知集應斷滅應證道應修第三引證苦我以知集我以斷滅我以證道我以修成無上道三遍說四諦名十二也此是出世之法世間所不能轉也自下明因緣之道次第解釋名十二也由有無明故造其行□□□□故行亦滅也餘者可知那由他人不受一切法故者不受苦集一切法也又解明得道之心□□□一義空得無相心不受相類有為一切法也從是以後諸聲聞不可稱數者明在後得道欲厲於下根前者為高勝後者為不如皆童子出家者聞上說法增道見機處明勘為請主故請說大也如來知見深心所念者明心中念欲修行大乘自行兼人天下同行廣作利益故云深心所念請佛為證者故云佛自識知也所以道出家聖王所將八萬見王子出家亦求出家明王子本以見機根引爾許多人出家有大利益正欲厲於下根本見機明子為汝等說到今不解此為可恥也自下為說大也菩薩久積□□□便信受聲聞眾中有根者亦信解也其餘眾生皆生疑惑亦厲下根聲聞使□□□是其高勝疑惑者是其卑劣欲使下根聲聞自知爾時不得高同勝者乃下同疑惑也欲使檢厲其情自鞭其後說此經已以下知緣在後人所以入定是時十六菩薩以下明王子同見其機所以有勝法坐為眾說也令發無上道意從大通智勝以下明王子說法善法其所故出定讚歎勸人供養也所以出定讚歎者時坐生疑十六菩薩在其行地所說未必當理今者讚歎欲使時人信伏十六所說虛應當取信其為希有亦可道本菩薩地時見機分明為眾說法善得其所況於今日道成正覺達□□□汝等說應當生信也世世所生與菩薩俱者明自爾以來高勝之者隨其生處則形心俱到不如之者但有窴資遠運與其善俱也從其聞法悉皆信解于今不盡者亦厲下根之人使知在前者為高勝在後為卑劣也十六沙彌皆得菩提者此會師古今亦可生導師喻于今有住聲聞地者明其劣者到今住在聲聞位中我常教化者常以大乘化也是諸人等應以是法漸入佛道者應以二乘方便長進其解漸入大乘佛道也所以者何釋如來智惠大乘之道深遠髣髴信之則難豈況惠解得入要先□□□其麁哉方能取信故言難信難解所以施三方便也爾時所化以下會第□□□及我滅後聲聞弟子者亦厲下根親自值我在世應齊同根未來世者是其劣使彼自生撿厲今日時中應當取信我滅度後不聞是經不知不覺已之所行正是菩薩之道當入涅槃明像正得道得無餘涅槃也我於餘國作佛者明如來此方緣盡應在淨土言餘國作佛是人根感於我同生淨土還求大乘智惠始終殖我明法輪道同歸於一解是以今者殖我在世齊同上根領解應當生信也亦是勸厲之辭也如來自知涅槃時到以下起下滅化喻眾又清淨者□□□就除二乘著相名為清淨便集比丘遣二假名歸成一實比丘當知以下何以重明三者欲作勢向下以嶮道故施三乘也自下還喻上火宅中事初作作嶮道喻第二作導師喻第三作化城喻第四滅化喻譬如五百由旬者與上宅禮為喻五道為五百何以知之下文言過三百由旬化作一城三塗示不受道得道之來要在人天故言過三百也又解三界為三百七住二乘為四百八地終至十住為五百何以知之下文言過三百由旬化作一城明二乘無漏三界所無二乘涅槃三界外法名為過也嶮難惡道者五道□□□□七住以上雖無三界分段等苦由有無常變易生滅豈非嶮難名惡道也曠□□□□明三界五道無其聖人也雖有二乘之人陋得無漏不屬三界名為人出故言三界衰無聖人也若就後解以何為人義人本達古故今如理周備人義始足若爾唯佛是一切智人降佛以下人義不備名無人也怖畏之處者生死嶮道智人之所怖也若有多眾者六百萬億修道進德欲過嶮道遠詣佛果為至珍寶處也有一導師以下與第一思惟為喻昔十六王子釋迦導師聞不載告名聰快伴法相名慧見之分明了曰明說到法相名達也知機發為通未發為塞也將導眾人欲過此難與上第二思惟為喻□□成道執理以擬之所將人眾以下與上第三思惟為喻本發大心其於佛果暫時廢忘名中路退也白導師言機感於佛義同白也小懼其劫大名怖畏不能復進者明三大阿僧祇劫修行始到在佛地故名為遠欲退還也導師多諸方便以下與上第四思惟為喻捨教馳輪逕離生死名可愍也背其大教名捨珍寶但起小心義同退還上來至此明念欲作化城作是念已下明思惟理教於嶮道中過三百由旬化作一城者無而說有名之為化防非為城告眾人言以下為說化城安慰其心今□□□□可於中止者有為無為果防非為城可於中止也若入是城斷除三界生死有為□□□□為大樂故言快得安穩也若能前至寶所亦可得去者若不入城防城亦得去也不爾時許此是理中之言明道成羅漢理自向佛故言亦可得去也是時疲極之眾以下與上諸子修行為喻能越度生死名生已度想無為寂滅名安穩想也爾時導師知此人眾以下作滅化喻即上等賜大車也即滅化城者釋二假名也寶處在近者汝等所行是菩薩道也我所作者是方便也如來亦復如是以下合喻初合導師喻知諸生死□□□道喻應去合第一思惟通塞之想也應合第二思惟若有多眾欲過此難也若眾生但聞一佛乘者合第三思惟所將人眾中路退還也即作是念佛道長遠要逕生歷死久受懃苦乃可得成身命不存萇壽安在是故欲退不復進也佛知是心以下合第四思惟導師多諸方便也為下劣者明為懈退者於三界外為止息故說二乘涅槃若眾生住於二地以下合滅化喻即上爾時導師知此人眾既得止息也汝等所作未辦者明二涅槃非究竟也正可近大乘佛惠而以非真實也如彼導師舉喻來帖□□□□第二十劫坐道場得成於佛何故不頌初文者上如來即自說偈頌訖不須□頌也彼佛十六子二偈頌王子請次十六偈頌十方諸梵請次二偈頌受請已為說四諦十二緣也次三偈頌諸人得道次二偈頌王子請說大乘次二偈頌受請為說法華次一偈頌入定次三偈頌王子說法華次一偈頌形心俱到次四偈會古今以本說為因緣由至今始得說於法華也自下頌喻初二偈頌嶮道逈絕多毒獸者如大澤中無其人民但有虎狼師子降佛以還皆有生死煩惱無真是法及聖人也又復無水草□□□□是人之所依明三界無漏水草也若就後解唯佛得真無漏降佛以下無無漏□□也為智人之所怖畏也欲過此嶮道者欲背於生死遠其佛果也時有一導師三句頌導師次一句頌第一思惟第二思惟即上通塞之相欲過此難也次一偈頌第三思惟欲退還也次四教尋時思方便者明本無其小暫順小機權假施設也二乘無而說有稱化作城本防非郭以收人無為涅槃防非語難為城有為涅槃積諸功德名郭有為涅槃修諸功德名莊嚴為行者栖神之處義同舍宅□□功德遮外惡不入內善不失散義同為薗無漏召出於三界名林渠□□□人示看之處以喻四諦通其行人觀行之處八解名浴池四禪為重門三空觀心為樓閣善心有貞幹之用能有所辨名男慈悲有外適之義名女即作是化已下已一偈頌為說化城次一偈頌諸子修行次二偈半頌滅化喻我亦復如是頌合喻為一切導師合時有一導師見諸求道者頌合第一第二思惟次三句頌合第三思惟次偈半頌合第四思惟作化城也次四偈頌滅化城喻下根之人聞上三說受解在於化城功行既就是以列記方將故名受記乃與千二百受但導五百者此是師徒眷屬其相屬者故但言五百也從佛聞是智惠者方便者聞上方便品也又聞授諸大弟子記者聞受舍利弗四大聲聞記也復聞宿世因緣之事者聞化城品也復聞諸佛有大自在神通力者觀彼久遠由若今也自下明歡喜歎如來化導之方汝等見富樓那彌多尼子不者不論見形問識□□不實是大行現居下流引接未還也論行既周次與授記也千二百念者請其記□□□述彼意故次第與受之上利根聲聞先悔過自責自陳己德後方列記今明下根之人鈍根因緣故得記決然方能悔過自陳己解也譬如有人以下還喻上化城四段文句第一作親友喻喻上道師有人者六百萬億人也至親友家者夫為菩薩為眾生作不請之友眾生有感詣王子所名親友家也第二醉酒而臥喻上嶮道文少不次應言具設飯饍然後醉臥偈中顯也捨教馳輪妄本大解起惑以自纏名醉臥在生死也宮事當行者化導方軌功赫之事非已名宮事明十六王子此方感□□□□□□影不久名當行以無賈寶珠者明法華大乘萬善功德利物顯然若以寶珠理出量算名無賈也若暫受永失非謂為繫今明昔一發之善窴資遠運到今由在始可謂為繫也衣裏不顯之事明如來玄知彼人所解不能永固而不語令汝之所得必還忘失若似衣裏也又解昔說大乘令其生信雖復中間妄失藉本為機窴資遠感玄見到在百劫之頭方始解悟彼人不知義同衣裏亦可繫解心衣裏也與之而去者說以遷應化土也其人醉臥都不覺知者起惑彰其惠目妄本大解不□□窴資遠益故言其人醉臥不覺知也起已遊行以下上化城為喻人天中修善資其出世機發名起已心無主當失於本善名遊行本大乘為己國二乘為他國者有無為果有資神益已名衣裏食苦身行道為求索菩薩一發心超過聲聞百千劫行聲聞心夾劣所收亦少故言甚大艱難也道成羅漢要求心息名若少有所得便以為足此是小器易盈也於後友以下與上滅化為喻會遇見之者今□□城中始得大機也咄哉丈夫者呵積之辭何故為小資神乃失於大利也我昔教汝□□□□令得大乘佛果安樂義同五欲樂也某年日月以無賈寶珠者大通智勝王子時為汝說也今故現在者昔一發之善共相資發到在於今也而汝不知有資之益也棄本大解而取於小故言甚為癡也今道成羅漢行遠之佛果故言可以此寶貿易所須亦可以萬善因資大乘佛果也稱遂本心名如意無所之短者得一切智行備滿足更何所少也自下合喻為菩薩智作知時以下合親友喻而尋廢忘合醉酒喻既得阿羅漢以下合起已遊行喻一切智願以下合會過見之喻汝等所得無為滅諦非究竟也但以方便示小乘涅槃也我今始知昔來□□□菩薩道故生歡喜也故說偈以重章初二偈半頌前悔過自責次二偈頌至親友家與珠也其家甚大富者明大乘之道萬善備也具設諸飯饍者稱其大機備為說也默與而捨去者為說大乘必知有忘不言但有遠益義同默說竟遷應名捨去起惑曀彰忘本大解名臥不覺也是人既以起二偈頌起已遊行喻次二偈頌會遇見之亦復如是一偈半頌合為菩薩時次半偈頌合既得阿羅漢道次一偈頌合一切智願猶在不失次一偈頌合我今乃知實是菩薩阿難羅睺羅所以索記者若不與我授記向來得記之者便生其疑疎者得記親者不得此記未必可信如其與記遂其索記之願親疎皆得信之畢然故言眾望亦足也自下與其列記新發意菩薩生其疑念大行之人由尚不得如是好記況其聲聞得如是決如來下釋明阿難是大權之人修行來久昔日與我空王佛所同其發心樂多聞者是一行精進者不注一行萬行俱前名為精進故在前成佛也阿難現同持者護持我法也功行如是故獲好記何怪之有哉故阿難聞如來說得宿命通也羅睺羅者□□□也明二千人功行既齊列記亦等也此人根鈍竭力讚嘆正得一偈上來明萬善同歸莫二之道三根齊悟列記方將自此以下流通說也聖者說法有二世利益欲以此法傳通千載不墜於地付囑四依之人也能通大法名為法師因藥王告八萬大士者此是四依之人可付傳大乘故名因也汝見是大眾不者以現在弟子委付其師不論見形同識其心行不聞妙法華一偈一句乃至一念者不道文句欲明此人理解處尠□同一句以是為因皆與受記如來滅度之後以下付囑未來弟子以一念解因玄與授佛□記也此諸人等要假汝等四依像正之中流通為其匠主使行得成就若復有人以下勸二種弟子應識其師何者是也人常言有六種法師一者受持二者讀三者誦四者解說五者書寫供養上五復是其一此六皆有資益名為師也先師言此解淺近不當經旨受持解說者此是四依之人末代世中能流通大法廣作利益是汝等師此經中但伴為二依住前為初依上三第二乃至偈敬視如佛種種供養者明敬法之人畢能流通勘為依也以增供養十萬億佛明下□□□語其實行報生清淨土愍念眾生故處惡土經云四住菩薩自在生也初住菩薩分人□百動百佛世界化百佛世界若以願力不可思議若爾下依菩薩願力因緣生惡土也藥王設有人問未來世中何等眾生當得作佛者此覔其師未來世中何等人是我等師如應示是諸人等四依菩薩紹繫佛處未來流通者是汝師也下釋敬法情深畢是流通人也是人一切所應瞻奉以下勸人供養應以如來供養明四依末代益物功同如來故言如來供養而供養之況何盡能受持以下明上之三依捨其淨土報生於惡世廣演此經若是善男子以下明下依人第二德行□□無功赫齊同上依見幾處尠義同竊利物義少同於一人正得八分若似一句能傳通大教名如來使勘可聖意遣在像正流通大乘法事也何況於大眾中廣為人說明上三依第二德見機處明益物亦勝也若有惡人以下讚嘆德福毀罵得罪罵佛輕者佛毀譽不動如須彌所罵者得罪輕也毀訾在家讀誦法華者此是凡夫人聞其毀罵則不流通所以得罪重也不爾時許罵佛輕者但罵其人不欲斷法毀呰在家出家者此是四依罵者罪同於佛兼欲訪經斷法之意罪兼二種所以重也以佛莊嚴者佛正以萬善莊嚴此人流通大乘自行兼人萬善□□故言而自莊嚴也則為如來肩所何擔以大乘名肩彼人修行大乘萬善扶疎理擔其人至無上菩提其所至方應隨向禮者明四依所在之處應遙加敬也什公來時其母語之俱摩羅什汝向東方漢地有一肉身菩薩名為道安汝於神朝遙禮敬之可得度難往到此是其事自下明供養具人天中勝者應以奉獻下釋是人歡喜說法者凡夫法師得好供養稱適其心說法詣理聞者具足得菩提也又解四依菩薩豈容假供然後歡喜但見前人如是捨財□□畢是受法之人所以喜也亦可獻供善助發道幾勘能受法故生喜也說法應幾得理在心故言即得無上菩提也初二偈頌二種弟子次三偈頌師自在所欲生者四住菩薩名自在生隨欲生處即得往生次三偈頌勸弟子供養次一偈頌如來所遣行如來事次四偈頌毀罵得罪讚嘆得福次三偈頌長行未勸供養爾時佛復告藥王以下明經染重已說三乘當說涅槃今者說法華何故為勝此經偏明一乘文理周備勝於涅槃故言最為第一又解三世說三乘此經最為難信難解明法華經理深妙信之則難豈況惠解故言難信解也□□以來隱而不章名祕此經即是向佛之要路故名要也不可分布妄受與人者末代流通當相幾說法不得妄有所作明出以來溫積此理使外不干義同守護但有小幾隱大不說也如來親自在世由多怨嫉五濁惡世不得說一況未來世邪惑競臻是以應當相幾說法不得妄有所作則失幾之辨也藥王當知以下就人以歎德則為如來以衣覆之者明神通衣之所加護又解如來正以萬善功德為衣此人能流通大乘萬善具備覆蓋此人故言以衣覆之也修行大乘諸佛護念也有大信力者於大乘理中□□惠信也及志願力八住菩薩稱願以行願力成就也諸善根力者無量善根成就也與如來共宿者共佛同栖宿大乘理中也為如來智手摩其心頭藥王在在處處以下就處以明經重明此理在人則人貴在地則地尊經住之處皆應起塔供養不須復安舍利者明起塔之意為安分身舍利此是弘經之塔唱說法華一乘明真妙法身故言不須也正應供養若有人得見此塔識知是弘經之塔萬善同歸一乘之道而禮拜□□近無上菩提也多有人在家出家以下就善行不善行以明經重在家出家發心修行不聞法華在二教中修行者不善行也所以然者二乘文理不備教詮處夾習行之者不善也得聞法華一乘明理處曠萬善具足大乘道備是以習行之者名善行也信解受持者大行之人得近菩提也自下與此三人作喻有人者二乘人也渴乏須無上菩提水二乘中修學求其佛果去果遠矣故言於彼高源求之知水尚遠也施功不已與第二人聞經作喻遂漸至埿知水畢近與第三信解受持人作喻菩薩亦復如是以下合前第一人若得聞解合第二人施功不已也思惟修習合第三知水畢近人下釋所以聞解習行之者得近無上菩提不習之者去遠者何一切菩薩菩提皆屬此經不屬餘經是以習之者名善行也得近菩提不習行者名不善行也去之遠矣凡有五種菩提一者住前性地深伏煩惱於其勝理未究竟解名發心菩提初住至六住無漏在懷伏心於理名伏心菩提七住菩薩三界惑盡見理喻明名明菩提八住至十住永離愛結入法流水名出到菩提金剛心謝種知現前覺□法相更無所資名無上菩提此經備明故言皆厲開方便門示真實相者此經釋二假名歸成一實也是法華經藏者積諸功德名藏亦可出生諸佛也淵玄絕妙名深勿不能岨非固如何求之󱬅然名幽貪賾所不及名遠十住所不逮名無人能到應迹道中言教開示也藥王末代世中菩薩聞之驚疑者是新發意也若聲聞人聞之疑者無其實德是增上慢也自下明流通之行入室著衣坐如來坐然後方說如來室者室有覆蔭之□能去寒暑溫涼適身義同於室悲本拔苦盡原慈能與樂至極覆蔭三有眾生離苦得樂大慈悲心是汝等未來流通此經當起慈悲也如來衣者衣本能弊身醜名之衣未來世中如令不忍辱在懷念加及報則不能流通大法萬德不備菩薩行懷章菩薩之醜如其忍辱在心不加及報則能流通大法自行兼人菩薩道備弊其身醜故言衣者忍辱是也如來坐者坐以安為義明觀心在第一義諦空中忘相心及緣於有處有施化得平等心不存被此安空理然後以不解代可得說也故言坐者一切法空是自下明得果報初遣化人若說法者以下遣其實者為作聽眾何故爾者欲使聽者見眾多故知其有道生敬信也雖在異國令說法者得見我身明還感應佛不爾時許明理中見我經云見法者即見佛也忘失句讀非是忘文理相難知客可有忘還應其人聞我所說令具足也偈中初偈頌善行不善行三人略不頌前者又解上半偈頌喻前三人下半偈頌前三說之中最為難信乃至人處頌不次第耳聲聞之人不能行於萬行若以懈怠勸聽此經明於萬行習之者得近菩提也自昔以來但施三乘言教大法不設豈非難聞也亦可無量劫中乃說一乘耳要積德行勘聞是經非近因也故信受者難亦可菩薩聞驚名新發意聲聞驚疑是增上慢能信受者是其難也次一偈半頌喻次二偈半頌合喻次二偈半頌流通方法次十一偈頌得果報念佛故應忍者如其不忍加毀不得流通大法念佛告勅故能忍加毀流通大法亦可由念佛故神通守護勘受加毀又解流通之時其於當佛如其不忍不得流通此經萬行不備念欲作佛是故忍也諸佛加護大眾信伏也若親近四依法師為汝解釋習之者速得道也此塔何時而來上來明其一乘法師流通已竟此塔忽然從地而出證說一乘之果明其分身是應化果明其踴出是眷屬果明其壽量是壽命果又解寶塔來意欲證經真實正是三請時來與三乘作受道之緣如令一人不集大法不唱故知爾時以來但出緣經者見下舉偈來勸時會故著之在此若三請中安者則隔絕爾許多文句明破三義賖遠故置之偈前從地踴出者明生死異路故從地出不爾時許將明大乘之道萬善地中出住在空中者空是無類將表明大乘之果獨脫無類也又解空本是請靜將明一乘靜理故住在空也亦可道因下而果上自下明莊投寶塔及以供養塔中所出音聲讚嘆釋迦能以一乘大惠三乘等與所說不虛皆真實也大眾見塔處空所出音聲皆得法憘怪未曾有也大樂說知四眾心疑為設二問寶塔出之因緣第二問其音聲所以如來先答第二問明塔中有如來全身所以有聲非碎身舍利也自下答初問過去有佛號曰多寶昔有其願若我成佛滅度之後有說法華經處我之寶塔皆踴現其前為作證明嘆言善哉所以有此塔也不但此中有寶塔說經之處皆亦如之大樂說以如來神力聞欲見佛身者上明直問塔之因緣聲之所以事相是近不假神力率已所見自能問也今明因言以長理明若欲見者要集分身若三變淨土分身方集如其一人不集大法不唱此亦與三乘作受道之緣然後開塔說於法華事相是遠幾會難識故假神力問其所以大樂說即請見分身佛即放光召也所以變土清淨者有其二意一欲明賓主相待二欲移三乘之穢就一乘之淨也何故三變也一變亦能容受明移三乘故也一變為菩薩二變為辟支三變為聲聞亦可三變者明分身多故也各將一大弟子者欲明表一乘義也又解將欲簡麁就細也所以召十方者欲以釋迦為主十方為分身若彼方受道緣至亦以釋迦為分身彼方為本此斯皆不實故知更有真妙法身為萬應之本本畢歸淨而化在於穢淨即法身所統也此亦與壽量為由序諸佛遣使通其相聞同於大樂欲開塔也故言諸佛遣使亦復如是皆欲開塔顯一乘也釋迦知諸佛同見欲開寶塔知受道時至從坐而起住在空中是以四眾起立加敬即開塔戶見多寶如來全身不散如入禪定發聲讚嘆也即分半坐與其釋迦勸就坐也坐其半坐者明過佛與今佛同將明釋迦雙林涅槃之相不爾時許欲等生死明過去來同今明釋迦雙林滅而不滅以今同古明釋迦王宮生非寶生故言等生死也由斯得顯壽量也佛坐高遠者空有殊隔也唯願如來令我等見輩俱處空也即以神力接諸大眾皆在虛空上來至此皆方便品中事若如是者廣說以下皆處空說也以大音聲以下接次法師品末文句誰能於此廣說法華者此句結終開始結終者結流通也開始者由此一唱持品得興他方亦然佛止不須即顯踴出得明壽量此為開始也佛欲以此大乘之道付囑有在故舉偈來勸初三偈半以多寶來勸明過佛久成由尚為法豈況汝等行地不足境中而當不為法也次三偈舉分身來勸次五偈半使識變土之意正為大法得存也次一偈半令發誓次一偈半引多寶來證為證次二偈明若能受持得三佛意次三偈若能受持則供養三佛次一偈若能流通則三佛自下明持之者難宜發大願諸餘經典五偈若說小乘及神通力亦未為難於像正中說法華者是則為難次二偈明書持經難次二偈明讀經難次二偈持說者難次三偈雖持小乘十二部為人演說獲六神通此是小益非為難也聽受大乘問其義趣乃達其佛果是為難也次三偈明說小乘獲得四果亦是小益非是其難若能奉持法華經典是為難也此經於大乘故稱第一佛正以萬善為體若持大乘則持萬故言則持佛身也自下明能受持者教其發誓是則踴猛能亡身取法是則精進萬行俱前是名持戒以大乘防非行頭陀者能斷諸惡眾行既備疾得道也是真佛子勸能紹繼也世間眼者能解其義為人演說開導群萠也下勸人天供養因上如來唱務受持說偈勸人發誓流通今者藥王大樂并法華坐上聲聞及小行菩薩應於上言感發誓流通受持故名受持也初明大士惡世流通不借身命第二明聲聞流通唯在淨土不勘處惡也自下明與比丘尼授記偈力讚嘆正得一偈亦發誓願淨土流通視八十億者此是下依菩薩欲使發誓流通也是諸人等敬順佛意并滿本願發誓流通周旋往返者明小行菩薩不得高同大士久處於惡若一向在淨土所同聲聞故言往返下請佛為護者即時諸菩薩俱同發聲說偈者此是八十億大菩薩也偈中廣明惡世之中多有惡人及增上慢如是眾惡我皆能忍復有受持小乘聲聞戒者去其聚落五百□空閑靜默謂是真道也輕賤人間者四依菩薩處俗教化不順衣議閑靜比丘不識擁道而輕賤其人也謂四依貪利養故為白依說法是人懷惡者道像正中陳練覓流通人過常念世俗事者惡心慢法不離生死名念俗事習行小乘陳惡非真阿練名假名要修行大乘萬行具備眾惡永忘乃可謂為真陳若好出我等過假名阿練好見菩薩過也謗我所說言外道經非是佛說誑惑求名分別大小也常在大眾中及國王大臣說我等過言是邪見人我四依敬勅故悉忍受之汝等皆是佛此是善罵汝說大乘處俗流通廣作利益者佛無是語若說有者便為勝佛如此輕慢皆忍受之為煩惱惡鬼入其身故是以毀我敬佛囑故著忍辱鎧亦可敬於當佛修其萬行如令不忍萬行不備當佛不成故言著忍鎧也既道其忍何故不輕避走遠住者釋言不愛身命要假此身流通大法故但言借無上道惡世比丘不知小乘獨剬一已是佛方便聞說大乘見流通之人惡口頻蹙而賓出之此等眾惡念佛勅故亦忍受之自下但使有求大乘法者不遊譏嫌皆列其所而為說也處眾無所畏者世尊使我惡世流通神通力加護更何所畏自下請佛為證者比丘惠業許正始五年五月十日釋道周所集在中原廣德寺寫訖指佛果為安樂為佛果修行名安樂行又解文殊師利為小行菩薩請其四行若能備此四行惡世流通堪受加毀故名安樂亦可修此四行外惡不干泰然怡悅名安樂行也何異於上者上為利根大行但開其門彼人以已解今為小行曲辨於釋廣為四耳第一明生法二空第二口無其過第三內除嫉妬第四興大慈悲若具此四行堪能惡土流通也初明生法二空各有其二行之以近處若觀空理如理知名為行處親而近之名為近處安心此理堪為眾生演說此經也自下初解行空處住忍辱地者要得生空柔伏煩惱出空處有能忍於苦是故以忍智生空者何是忍而云其地忍辱堪受加毀故得名地地能生為義若爾即忍辱為地由有忍故惡土流通堪受加毀萬行扶疎增長功由於忍故指忍辱為地又解生空是忍家地若觀心在空見三事俱不可得不見打者罵者是護及以刀杖皆不可得是故處有能忍疲苦者由斯解空故所以能忍故指空為忍辱家地柔和其言亦可柔和其意善順前人是口忍而不卒暴是其身忍見三事是空不念加報如其不忍念加返報卒暴應至故言而不卒暴也亦不驚是其意忍上之二行何以得成要由內心觀空故是惡來加已心不驚懼所以身口二忍不卒暴也上來明其生空也又復於法明法空明五陰諸法緣假而有求實性畢竟空故不可得故於法所無行也觀五陰生理智常爾古今定准名如絕於假誑名實相能觀之心不空觀境著即是患故名不行能觀所觀皆不可得名不分別觀心調和名行處也自下更一周明近處也上直明生法二空以為行處近處今明修行之法從淺及深初戒中定後則從定發慧觀生法二空如是次第不親近以下及解將明親近於戒先列不親近即是親近戒也不親近國王王子者皆是宰民之主□生卒暴菩薩若當近之惱生憤怒起心則犯菩薩戒故所以不近也不親近外道梵志者彼人習異何容近之讚詠外書者其心浮薄去理遠矣外道師難弟子為及路弟子難師名為逆路自餘可知不樂畜年少弟子者皆是防之緣自下第二次明定也菩薩修定故不畜也是名初親近處結戒定二行也觀一切法空第三明得勝惠如實相者此中明假實合觀觀假體無是其空境觀一切假實有境如實相也不顛倒者明能觀之心如理而觀名不顛倒定在於空名不動心既不動亦不退失於空境空既不退亦不轉入於有也下明三空觀如虛空者明空門第一義諦□然心行處滅名言語道斷也不生以下明死生空門亦言無相空門始有名生增長名起事成名出亦可理非未來名不生非過去名不出非現在始生名不起空理何可表彰名目明無相空門名相俱報下實安在故言實無所有空理出過量算名無量自下亦可明無願空門既無量數安有邊也無礙無彰者容理移然誰能居礙既無其礙豈為物障也亦可觀心明了名無障礙也若一向道空凡夫則生其斷滅故訛有以進行但以因緣假會而有也空是顛倒又解業行是顛倒由過去業行顛倒見一切法是有亦可顛倒眾生說有是常樂觀緣假而有實性則無相也以戒定為初始觀慧心為第二近處也初一偈半頌前請次十三偈半頌離亂行處近處者明戒定慧皆有行處近處也亦可二空各有行之近處也次一偈頌法空行處次一偈頌生空半偈結句次五偈半頌二空近處中間一頌釋定文少不次顛倒眾生著其有無也次四偈半明能備此行即得果報第二明際其口過若口有過常欲是已而非物何能流通大化也不樂說人者小乘人如其道彼長短即與前人隔絕不得流通大法也又解欲流通大法不樂說前人是非也經典過者小乘也經明如來說法非唯一道自有隱伏之言隨緣化物有益則行不得以前責後不得道經過也亦不輕慢諸餘法師者小乘法師可有進之義物輕慢也不說化人好惡長短者道長必別他短故不得說也於聲聞不得說其過惡佛自說三乘教化如其道過即生彼懈怠欲通大法不說過惡也若當讚歎則著於小乘應當方便引接趣向大乘故言不得讚歎其美也不生怨慊之心如令怨慊與前人隔絕不得流通大法也不以小乘法答者彼有請大之幾不得說小敢有施言皆方便接引趣向大理故言但以大乘而為解說初十一偈半頌說法方軌次五偈頌後果報第三安樂明內無嫉妬者嫉彼所得妬者妬忌勝尚之心先已而後人有此在懷何能流通大化自行兼人廣作利益故其教除其嫉妬也卑顏綺辭曲取人情名諂諂心事成名誑如其諂誑在懷則令人虛墜陷前人故應除之亦未輕罵學佛道者三乘之人皆是學佛道者無得惱之生其疑悔欲流通大化應當方便接引進其修行勿輕學敬學如佛故言亦勿輕罵學佛道者求長時許欲形彼短皆是其過安得流通大法故勿求之上來明除其嫉妬方便接引自下教求法寶義又亦不應戲論諸法者明理外之心不當法寶勞而無功名戲論有所諍競者憙生是非故經云諸法從緣生萬法皆無性遍執有是非達者無違諍世人說有我亦說有故無違諍故言不應有所諍競也當於一切眾生起大悲相教其接下於諸如來以下教其奉上能訓導於我名之為師故應加敬平等說法者明化導之方當順其幾然後為說勿令增減故言以順法故不多不少也當相幾說法勿莫妄作也乃至深愛法者亦稱幾說法勿令多少自下明得果報初二偈半頌說法宜軌次半偈頌接下次二偈頌奉上次一偈頌得果報第四安樂以慈悲為體於家出家人中是小行菩薩苦處輕微作與樂之意於悲苦人中者凡夫人中受苦無邊起其大悲以大乘被彼救拔其苦原也如來方便隨宜說法不聞者不聞一乘之道破三歸一故名大失也我得菩提者是得性地以上菩提時識眾生根隨在何根地中方便引之令得住在一乘法中也又解我得佛果菩提時方便始巧見理同備以神力引之令得住是一乘法中也自下明得果報所以者何釋弘經之行得感諸天所護者何理是深重乃為三世諸佛之所護念故乃能爾也亦可作勢向下喻自引於昔以來化道之方到今出世不即說一施三方便至今方始得說一乘如來出世由尚如是汝等未來流通應仿而成願不得妄有所作教小行菩薩化道方軌也譬如強力聖者喻釋迦如來十六王子也欲以大乘威勢使六百萬億降伏四魔諸國也而諸煩惱小王不順其命起種種兵者六百萬億從王子以來無量出世教令發心修行五戒十善使其調順故言而往討罰也王見兵眾戰有功者見其人天中修善善幾發也稱遂聖意即大歡喜隨感為說或與田宅明二乘理教生善為田為行人拪神名宅聚落者四禪功德解脫除入無漏等也有為果名城邑或與衣服者慚愧忍辱等也或與種種珍寶以下明有為功德也唯結中明珠不以與之者不得一乘也下釋明大乘之道唯佛獨究若為彼說諸大菩薩同見此幾未堪受大故言若以與之王諸眷屬必大驚怪自下合喻如來亦復如是合轉輪王喻以大乘禪定智慧名得法國也而諸魔王不順伏者合諸小王也如來賢聖諸將合種種兵其有功者合王見兵眾戰有功者為說諸經合隨功償賜賜以禪定以下合式與田宅亦可還合種種珍寶金銀又復賜與涅槃之城合聚落城邑而不為說是法華經合獨王頂上有此一珠不得與之自下作珠喻出世以來慍積此理不妄與人但施三乘言教長養機根到今方得說也如來亦復如是以下合轉輪王喻見賢聖軍以下合王見其兵眾戰有功者賢聖軍者道成四果也與五陰魔者魔名殺者明彼五陰皆傷害善法名為魔也煩惱擾亂行人害其善法名為魔也臨終之日多生貪瞋亦能喪滅善法名死為魔初生之時亦生貪瞋何故不名生為魔明生本順情所以不道三魔既伏復能降伏第六天魔也除瞋癡名三毒破魔網者魔網在於三界今成羅漢眾患永除出於三界故破魔網也此法華經以下合以此難之珠久在髻中不妄與人而今說之即合而今與人文殊師利以下歎經深重舉外喻來怊明王子以來所施言教不說一乘要待大幾然後得說汝等未來當防則之勿莫妄作也初四偈頌合三乘次一偈頌合與珠次三偈頌長行末勸流通之人應識宜軌勿莫作也次二十一偈半頌得果報也此品何由而來上唱慕受持藥王大樂順於佛教他方菩薩請欲受持佛止不須我下方自有六萬恒河沙菩薩自然持也聞如來此言忽然從地而出故名踊出所以從地出者欲彰常住佛果從無常地出也就此品中有其二文初就汝等自當因是得聞明其序說止他方者有三意一由止故得顯踊出時眾生疑彌勒致問得明壽量二欲使彼具足受持如其不止彼人即去不聞壽量不得因果具足受持也有此三義是故止也自下明下方菩薩從地而出也皆是大眾唱導之首列其勝者為師各將以下明其弟子初多後少以況師轉多也如是時間逕五十小劫謂如半日事在難智聖人延從劫數云何可識少病少惱者問眾生煩惱厚薄也應度之者受教易不如其難者即生勞疲還說偈問下如來答明有感眾生易可化度無勞疲也下釋明受化來久華嚴會上始見我身聞我所說即便信受入如來慧者入常住大乘佛慧也除先修習學小乘者似若勞吾精神出世以來方便誘進幾根成熟得聞是經入於佛慧也自下師徒迭相讚歎故使彌勒大眾生其疑念彌勒騰眾疑故說偈而問是從何所而來問下方國土無量從何方而來以何因緣集者夫菩薩形無定方待感則應緣盡則滅應遊化十方度於眾生廣作利益修其萬行有何物因緣爾許大士位階十地集在一處為誰其說法教化使得十地行備從誰初發心者問其始行之處乃不識一人者彌勒是補處大士豈可不識但現疑導惑故然明大士所為實自難知下明釋迦分身諸佛弟子各請其師問踊出因緣也且待須臾彌勒已問佛今當答之何須我也自下第二略明常住將欲為說先難在前然後識之汝等當共一心被精進鎧者鎧本防身碎陣明精進本不主一行萬行俱前能摧四魔敵陣防其身也故言被精進鎧將明常住深理要三大阿僧祇劫修行始到在佛地故應發堅固意也如來今欲顯發宣示諸佛智慧者何異於上方便品中□昔日智慧緣無常理起今者智慧緣常無常二理而起是故有異□即生下如來如實知見三界之相諸佛自在神通之力明如來生非實生滅非實滅達解法相與法界齊等豈非自在神通力也亦可生下我實成佛以來甚大久遠常住不滅諸佛師子奪迅之力者奮迅本使毛尾中申舒去塵之義明金剛三昧滅一念相應慧現在萬累云除其心舒太故言師子奮迅之力亦可本伏今起明自昔以來無常隱真而不彰名伏今明丈六方便盡在此經常果始顯義同起也亦可生下本行菩薩道時成所壽命今猶未盡復位上數也諸佛威猛大勢力者明一得永固無常大力所不能動豈非威猛大勢之力也亦可生下眾生見劫盡大火所燒時我此土安隱也故說偈以誡之勿得疑悔當生信也自下答從誰初發心者我於是婆娑得無上者答論行至成佛語其實處唯一獨脫靈智十住所不逮今明菩薩行地發願成佛要在人天處空不得化要在於有也上言從誰初發心今言我於淨土娑婆得無上菩提教化示導從我發心也明道場樹下一念相應慧在前緣常無常二理俱備即上顯發諸佛智慧自爾以來滅不能滅生非實生即上自在神之力一得相應慧在現前萬累云除即是師子奮迅之力自爾以來無常大力所不能動豈非威猛大勢之力此諸菩薩以下答問是從何所來明下方空世界中住若方空中狀似解怠之人今釋於諸經典讀誦通利非懈怠也自下答以何因緣集上問菩薩大待感則現緣盡則滅所由有爾多菩薩聚在一處今答言不樂在眾多有所說士有萬行各處一行亦可大眾是亂獨處為靜以洗無常為亂常住為靜是故菩薩不樂處眾樂靜處也懃行精進常樂深智故集在一處也還說偈以重彰我於加耶城菩提樹下得成正覺爾時令發道意是故今日位階十地上來一周略說利根大士可有髣髴中下二人未解生其疑怪是以彌勒為眾騰疑執跡以問聞導娑婆加耶道場成佛謂是今日娑婆加耶始成於佛得道來近云何化爾許多菩薩位階十地如此之事世所難信自下說喻來請譬如有人年二十五指百歲人言是其父母是我之留裏其百歲人亦指年少是我之祖宗生育我等豈非難信如其解者知年少之時服其仙藥得仙之後乃至十年童顏不毀子孫頭白何怪之有未達聞之生其不信佛亦復如是合喻義同服藥得仙之人明知來服常住仙藥一得永固無常大力不能毀也今道生者現應生也我等解故知久成佛始行之人不達權道謂言近出故言得道以來其實未久即合年二十五而此大眾以下合百歲子明其老少既是不定現在未來始行之者聞不能解而起破法願為解說使現在未來不生疑也初五偈頌彌勒騰眾疑請次二偈訟喻次七偈頌合喻矣也