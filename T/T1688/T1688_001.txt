歸命最上乘依經入流通願共諸眾生同證光明中廣福心無慮幻身四生出小習學經書忘却真如理留心在教典早晚參經旨心昏未曉得念念資熏修無有間斷期若不訪究竟光明四大歸何時再出遇今逢大覺尊廣開方便門鋟梓施梵書遍布不全璧未至逡巡間遐邇八分足皆是正遍祐覺皇慈悲力雖省真空理萬行未曾畢三世諸佛說如來一大事皆從眾生起眾生無貪嗔諸佛因何說權行實化彼初生至涅槃金棺銀槨裏天人四眾啼螺髻惡神王烹宰立一國眾生被食噉我佛又出世青黑八臂王手執八物誅此魔便歸依眾生免遭迍等覺勝慈悲授與惡魔記臣佐眷屬類累劫清淨陀海會得省悟權化實忿怒遭誅蓮藏界永無惡念起是佛慈悲門持念不空矣依經達修行已見真如際但求世間事無果不隨意若不志誠者虛勞難得遂愚憃勸高智不是誑言語若不真語者願入擊毬獄四十二道祕四大寶篆文大權金剛意六印指爪上無得亂曲之我今詳經意末法定在世護教護君主當來彌勒世正像末法時隨類一體出本智化後智化佛宣密語大權化次王次王慈悲書願得經中義一切眾生悟曉暮勤參禮念念長不息看閱大華嚴無有推其理海幢比丘問方省能仁意佛開最上乘諸人盡可入印經施諸方大覺本無語念念資隨類身語及意業無有厭怠時拙口鈍詞舌無能敢下筆不昧真如理末法一萬年三寶印證無增減八部威嚴常加護苗裔甘蔗剎帝清淨種為大因緣末法能傳授跋提河邊雙樹寂滅定八部懊惱世主號哭倒諸國帝王同時來佛會搥胸跌脚哽噎啼哭禮聲動三界日月光明暗愁雲慘霧山崩地裂吼飛鳥悲鳴草木枯乾萎源泉涸竭海水騰波起凡有物像無不掛孝衣羅漢應真不曉真諦理菩提薩埵達其化理趣了悟無常安禪如虛空不生不滅留惑潤生裏十二緣生葉落方見跡蠢動含靈本有成佛性三界諸天前赴涅槃供諸大帝王哀戀慕如來螺髻輕蔑商量差仙取諸天便差大力呪仙取各執寶杵收攝魔王去纔嗅穢氣鎖在禁中圍無法取歸諸天前來禮願佛慈悲慈悲哀納受魔鬼災害一方食生命劫奪室女欲樂快活受積骨如山願佛化歸順諸王動哭如來寂滅後貢高我慢惡鬼不敬信諸天差仙七日不還歸愁悶滴淚來禮金棺軀能仁慈父順人歸寂滅眾生造惡感得魔王出螺髻苦害食噉眾生肉願佛慈悲去邪眾生主根本智佛常樂寂光已後智化現三頭八臂立都攝寶印火輪金剛揮罥索鈴音八龍纏身臂九目三面利劍寶印戟青黑藍澱髮赤上豎起次佛宣呪大現光明輝無量魔王盡赴恭敬禮腕慣寶鋜足按閻浮界右足印空綵裙繚繞起智火洞然塞滿虛空中讀誦受持定到無生位加持本呪四十三字母頂光如來親說伽陀啟法界含識世主及無數聽說梵音圓滿陀羅尼唵𠲽吼啒㖀摩訶般囉啒那噓吻只吻醯摩尼微吉微摩那栖唵拶割囉嗚深暮哏㖀唅唅吽吽癹癹薩訶無念觀定歸依三寶竟次發菩提不求人天果願諸眾生同證無上乘情器變空自魔遣教淨四無量起心月輪中吽光昇虛空無量諸佛至鏡像影滅本體神王出髮硃尖嚴化身端嚴處三枚九眸手執六件寶劫火熾然安詳忿怒勢吽光再召智佛一念至灌漱濯足五種香華備拶吽𠳐和智句不二一青心喉頂十方諸佛赴甘露灌頂注滿光明器身口意淨究竟我佛誦南無本師釋迦牟尼佛南無化身釋迦牟尼佛南無大權神王佛念誦祕章心口相應和十萬百萬定證涅槃路左心所化大權神王出威嚴顯赫非天非人禮眉放毫光十方世界知華鬘寶蓋諸天奏樂起時有梵王名曰救世主統領梵眾來禮金棺軀仰告大神不壞金剛體眾生危險如來慈悲出大神告言救世梵王聽我從金棺示現一七日天人哀請降伏螺髻鬼起義不善來犯慈悲主世尊勅我宣諭四眾知不謂小事怎生出塵世如來示滅四果諸天疑囑累流通經文到處立海會菩薩聲聞緣覺侶八部天龍晝夜常守護戒定慧修諸事莊嚴就菩提先發阿耨多羅證法身無相生滅如何說愚癡暗昧邪見忿怒諍婬欲昏迷火宅疑城起參透真如那時方到得頂光化佛宣說神呪起求於初果直至如來地五根五力菩提八聖諦日月四洲豈有晝夜理慈悲喜捨六度萬行起囕怛清虛頓證佛骨髓十地三賢成就不離體眾生根漸盡是成佛器如來智日周遍法界際光明朗耀眾生貪瞋癡生者見常死者見斷絕無常無斷第一真消息救世梵王領諸梵天眾旋遶金棺禮拜向大神我自隨佛遊歷十方中寶杵金剛未有大聖尊神王宣諭救世梵王聽我從正遍後智化現出名曰密跡力士大神王調伏螺髻顯示後眾生寶印鎮心靈文四十二掃除妖怪盡歸東方世螺髻貢高道佛入滅去生滅無相緣畢順寂定善逝智力我與難比並菩薩羅漢神力如爪土世尊不思却似大地土魔王私念神通為第一如來緣畢示現入滅相魔鬼憍慢不禮敬如來破其窟宅取彼二部歸令還神觀天人休懊諸天四眾心中十分喜魔王宮殿盡倒及崩摧魔屬兇黨戰戰兢兢倒或是二仙神通依然起魔王商議如來再出世或是二仙壞我境界去忖已神力不能達得知兩眼淚下早晚禍生矣頂光化佛口中誦伽陀光明照耀微塵世界虛三界魔王宮殿如墨漆不敢違逆攝取眾生去諕得螺髻八識不在體大臣徒黨地上漸漸起消滅穢跡魔類盡歸依惟願慈悲留我殘生軀悶絕不醒逃生無走路魂飛膽散開口說不得二部呪仙各還神通力瞻仰大神今日得還歸大神呪責咄哉螺髻鬼甚大愚癡我慢耽樂欲毒心不改犯著慈悲主汝應速悔捨邪歸正理汝心不悔早早求懺除全爾性命瞻禮涅槃去爾於前世強施慧眾生福盡樂足墮入泥犁去心業不善造罪如山嶽百千徒黨聚集一處居百千萬人每日受災殃一人自有八識四蛇隨六情對執舉念無悲惡招誘群生八十八使逼百惱相牽又添二十惡十二時中受殃從此起兇惡徒黨天魔為眷屬勾引眾生羂入魔黨聚動以萬人遭殃受大誅獨存四大五蘊六根主意識不顯五根常宛轉六塵色法七漏八垢動九結十纏十二被牽縛二十五有百八煩惱生八萬塵勞回心即時轉八識便轉直至解脫道不動五蘊便證法王身百惑顛倒頓除百法證百二十惡轉為功德果八萬四千轉為光明相皆汝心造非從外處來青天無物黑雲鼓扇起忽然雲收日月圓明鑒靉靆陰晦不從外處覓是汝一心本自圓正迷悟時當體不損些兒理回汝惡念便歸登正路寶雨宮殿華鬘等奉獻法界如來菩薩四果僧天龍世主盡入無為洲螺髻梵王便向大神禮兩眼淚滴五體投地啟懺悔從前作過不正理俱發聲言南無釋迦禮二部呪仙各還神通力儼然如故衛遶神王立螺髻帥眾發露求懺除白言聖者愍念休生疑螺髻啟告善來大仙知我昔習學惡業因緣至剛強凌物損他眾生軀今逢宣化我今頭面禮魔王宮殿大作佛事起天地晴霽日月增光輝飛走忻歡來遶金棺體雙樹變白鞠恭接足禮大權神王領諸魔髻鬼大臣徒黨二仙同瞻禮佛會四眾八部諸天仙各啟恭敬同聲說偈禮種種妄想由彼無明起造作諸幻魔王為眷屬如來指教不入魔黨趣扶宗立教永遠無改意黃金出鑛無明所覆翳油在麵中永遠難拔出鑛油分別麵白黃金赤捨邪歸正黃白無二種法界通化三界四生類唯心一起不在別處覓初遇明師不入邪曲路今逢大覺免入輪迴獄黃金打就眼耳鼻舌身金性無變盆盤釵釧等萬品千差本性甚分明鎔金性定真空自在用四魔作礙如來慈悲起麻訶葛刺大權忿怒出觀音大智馬項獄帝主因門不捨來救眾生苦悲心門開救世無為智慈雲普布胎卵濕化覆惸毒邪見不入菩提路權貴相登盡歸究竟處神王聞偈八臂搖撼動九目顧盻按右蹺足立方圓智火紫金棺中出散壞幻術消滅螺髻鬼祕章功能普施末法世十善初入惡口臭穢誦十方諸佛聞誦神呪音一記當來直至無說地文殊普賢觀音金剛藏菩提薩埵舍利空生悟目連迦葉四果應真侶讚言善哉香華供養慶三界諸天忿怒金剛眾聞此呪音屈身侍衛立凡有所願無有不果遂未能達理速獲菩提路誦我呪王如旱逢甘雨相擊戰敗再逢大將至孤露之人路逢父母聚膏盲老病方逢耆婆醫誦念呪師無得生疑慮神王欽遵駈使隨爾用天人脩羅地獄餓鬼趣耳聞呪音盡得解脫去惡心持念尚獲殊勝果精嚴專注心口相應和其餘功能不如伽陀力善男信女持念得利益書此呪即絹紙貝多葉寶網衣繒華鬘寶篋上隨其所儀諸天龍神護寶蓋覆頂古佛宴然坐若一微塵墮呪於物上風吹微塵落在眾生身所得福報如似恒河數彩畫頂像除却阿鼻獄沈箋檀木工巧跋折羅寶杵執持杵像曼拏心香華燈塗果蓏飲食奉供養釋迦忿怒大神尊香水和泥雕塑慈悲像百種莊嚴美器安杵像虔誠結印不動十萬遍杵搖水涌那時方明證杵像放光言語及神變大覺慈尊左心化現出靈瑞萬端心生大歡喜果乘願力再誦三十萬神王靈感持誦得法語設一盆器滿盛清淨水誦我祕章晝夜不斷聲水涌杵動光明神通證行住坐臥心口常持誦果熟三昧通達神交用所行祠廟神祇皆拱奉隨逐不捨不敢違尊命四百四病及諸妖精怪蠱毒陰崇害他眾生命患人宿業多生冤債病朱書祕呪永遠除瘥去誦念呪師虔誠加持水朱書方印四十二道祕翦摺疊封護帶於身上撚為丸兒到口除百病無人書寫寶印靈應符香木雕就蘸砂印於紙如前翦丸靈驗無有二頂光化佛放大毫光起首題過去現在及未來諸佛同音宣說根本呪成道涅槃無不宣此音情界四生天龍六部誦淨信男女專心稱祕音欲求佛果世間諸事就如來薩埵慈悲生大憫放光動地顯大神變用呪師夢中現其所求事都攝先結一切呪王祖古往帝王儲君并大臣身心病疾持念無不應都攝頓除水涌藥光出服下痊瘥百病難生起日月薄蝕風雨不依時五星失度逼迫眾生苦人災國凶歲儉逆賊起君臣失措五路都攝錄仰視虛空立期誦呪起保國安寧永無災禍起魏周唐武毀滅佛法僧不聽出家脩行明真性驅逼僧尼還俗差役重毀滅宗乘定入阿鼻輪但誦寶玉結前都攝印苾芻困苦轉與惡王所彼自悔責懺悔心歸依塔廟依然精舍伽藍起金銀銅鐵香篆龍形像瓮缸水滿投像於水際娑竭羅龍手印都攝錄水涌像動空中鳴雷震牟尼火化大權神王佛三種名號及誦佛世尊大澍甘雨遍灑閻浮地久雨損物止雷得晴霽象馬駝牛禽獸難調制時行疾病但飲神呪水蛇鼠惡蟲損他諸般物水灑屋地自然他無跡所有禁制一一說不盡慇懃仔細請看正經去超凡入聖皆是爾自心不達真如枉去錯用心夜叉惡鬼山精并地靈水府巖穴樹石一切廟魍魎邪魔久住人間反侵犯家國都攝除遣了金蠶蛇蠱骷髏金銀蝎蜈蚣蝦䗫一切蠱神眾飲食中下殺壞良人命寶印雲符佩帶無所損狼心狗󰱗人面畜生類生年日月乳名達得知硃書彼名脚心踏實地大手都攝悔責頭面禮心智頑鈍無所知分曉欲求智慧都攝伽陀用吞服呪印默與大辯才總持多聞博雅多究竟貧窮受苦誦念給孤富長生不死戒定與菩提惠施眾生後世大貴富學習神丹紫磨黃金勝分段身形變易常不壞定入分段神通長自在似鳥飛空往來無罣礙頂上出火脚下出水海變易無礙聖凡難測度像前禁山誦念如前作住居乏水穿鑿香甜水眾生病證即時消散去素無子息祕呪都攝錄百病婦女鬼胎延年滯祖宗見禍男女行孝義鬼怪山魈呪印即平覆染勞傳尸邪鬼夢交感鼻口四肢巨富去採寶若遭官訟囚禁便得免臨敵交鋒逆賊自然息求於佛地無不成就者佛滅降伏天魔及闡提一切世事種種無不遂寶王密語放光如來說常樂我淨繫縛心猿意所願不果善逝皆虛說真語實語如來無誑語阿耨多羅三藐三菩提伽陀靈驗諸佛菩薩說聲聞天仙印符畫像設宿昔大願禪那精進力梵志外道聰明如黑漆寶杵神王如何敢自詵頂上化佛宣說神呪語忿怒騰身八臂所執物普放無量百寶光明出頂光化佛亦放大人相合掌當坐口放無量光互相照映散壞幻術災消滅穢跡調伏螺髻鬼三界諸天四王叨利等六道脩羅住世梵王眾世主恭敬大眾跪膝禮宣說神通圓滿密呪音爾時神王頂光化佛說大方廣大圓滿神通力正遍知覺聽法天人眾得淨法眼各獲三昧證提携螺髻先遣二部歸前後圍繞同到涅槃所化佛神王遍歷十方去化佛說法利濟眾生主大權神王宣諭四眾聽適來我佛宣說神呪音魔宮城塹盡倒不留存臭氣遠蒸化成優鉢果根本智佛示現千百億常住不滅佛住佛滅去眾生祈禱立大誓願持坐處安養幻化法身軀堅持苾芻坐住多寶塔精嚴頓證釋迦牟尼尊誓願驅使奉承持呪人獲六神通得大解脫門神王說誓恐人生疑忌惟願如來照察真實際為作證明破諸眾生疑不懷疑怖再闡雷音起爾時如來雖般涅槃寂左心示現百寶光明出十方諸佛放光灌金體菩薩聲聞四眾生希奇螺髻我慢臣左眷屬類同聲讚嘆心中十分喜道眼照徹達空真如理塵沙佛國等覺妙覺地頂光化佛熙怡微笑起告示神王大眾聽宣語根本智佛釋迦牟尼陀失照降伏作業螺髻鬼化佛宣說根本智佛滅螺髻惡逆左心力士出人天驚疑收攝魔天歸代佛行事真如慈悲出天魔拱手望著智佛禮臣屬部眾緣熟當受記在會清信各發菩提意永無退轉堅固誓願持放光如來舒手摩螺頂善哉善學捨邪歸正路得蒙授記領悟真如性改故重新勇猛精進力梵王得記同來善知識六十億劫修諸菩薩位廣於十方供養恒沙佛累劫修行證入如來地螺髻證得清淨光明佛調御丈夫十號皆具足佛壽二萬天人聽法音廣宣流布應以雜類身示現二乘聲聞緣覺侶即現佛身一乘至理趣胎卵濕化上至菩薩乘蠢動含靈皆聽光明音證得初果直至辟支位遠行法雲十地滿心住成就無上佛果大菩提正像末法佛壽二萬歲光明如來入滅寂定已次第授與一尊菩薩繼今日所歸大臣眷屬類次第所證光明如來體其佛國土皆名無垢世天龍八部四眾盡歸依與今所宣清淨光明佛並無差別同住無垢世無垢世界菩薩二乘人八部威靈四眾聽法音光明如來同今化佛宣大滿神呪四十二道聖清淨如來緣畢涅槃已三昧智火焚身收舍利建立寶塔高至梵天所天人四眾供養作福處爾時螺髻與諸同來類蒙化如來授與菩提記歡喜勇銳即獲無量乘一時之間大作佛事起大權神王諦聽化佛說心中踊躍歡喜讚歎禮告示清眾螺髻諸上人宿業所感得大善利喜神王再宣本師釋迦佛示現入滅愍汝末法世有情包識失了功德利調伏螺髻有勞如來出我今所頭身相現威儀根本智佛左心化現出大滿神呪頂光化佛宣所作功德誦呪法儀式都攝寶印左右無名指屈向掌中二指相靠䜿中指左上右下捻同指頭指直䜿大拇中節底手印加呪世間所有事惡人邪鬼皆向呪師禮捨惡逆心尊命聽驅使不敢違逆誓願堅固力禁山寶印右手無名曲四指平直進退各七步一呪一印左右上下顧散其呪印自然惡心止無雷寶印惡風雹雷震暴雨霖久中指無名小頭指直䜿大拇捻中節左手印呪雲散日光出頓病寶印右手莊嚴啟頭指中指屈向掌中裏三指並直五勞七傷無一呪一印一百八遍奇五路寶印左右無名指曲向掌中八指皆直立卒死生人散印於心上高聲誦呪魂魄還殼體惡入鬼神欲犯持呪主出入不祥追補逃亡軀晝夜賊盜牛馬猪羊類飛禽走獸情識不捨去神王示教眾會善知識五大寶印信受奉行已四枚正印四十二道祕傳授末法展轉流通去大權別化忿怒次王出威儀進止與本元無異本體神王寂然入定住執物不動從此留像儀次二神王乘空忽然至手提貝多白㲲數丈餘魚膠礬粉諸般顏色聚舉筆纔動像嚴無二異次二神王來遶金棺軀啼哭作禮白言智佛知螺髻殃害本佛歸真際左心所化本體神王出本體神王調伏螺髻歸化我分身小王流末世神通變化惟願如來知放光印證表記於凡世次化神王圍繞神王禮白言聖者大聖化我出與眾施設以假存真實願王放光照察真實語寂定如來毫光棺中出本體神王百寶光明輝寶光二道灌在化王頂諸佛印證流傳於凡世化王即時右手引筆起聖像端嚴三頭及八臂九目閃爍執索都圓備頂光如來合掌端嚴啟左踏寶石右印蹺足立八龍纏臂一切神變異本體神王一一都無異大眾瞻仰即時光明出貝葉所畫宿命功德智智印香木一寸八分刻篆文深直分明細磨硃印在素帛永遠無災滯宿命智印印已吞服竟即獲三昧分段證變易凡夫幻體難證總持門垢膩之行頓證淨妙心宿命功能感得現世果手足心中塔上如意寶未成最上早獲智辯才心眼靈明諸法自然成第二隱蔽無見自在印香木一寸七分刻之用如是圈篆方法照前同無為空寂堪擬如來論三顯騰空自在無礙印香木一寸五分如是空髻中衣物遍體印呪文周遊塵中方省菩薩行神氣交合自在密呪印一寸二分深直文篆定蘸硃印心人非人等敬不能達空自省難比論次王所畫四大寶印已堪與眾會遠畫四十二梵夾靈文貝多葉上成一一分明不離梵字體次化神王所畫符印訖大眾悲喜次王合掌禮啟白本體化我神王知并及大眾聽我說端的五濁惡世婬欲為根本生熟二臟腹內作生理髮毛爪齒涕唾及膿血筋骨髓腦盡是腥羶物日月風持旋轉為晝夜金木水火土居方隅重羅睺計都月孛三宿動四斗分界七星拱北斗角亢為首二十八員將盈虧變怪人間主禍福天罡河魁紫氣照人美一四天下帝釋為主宰根本智佛所化大千界百億日月五星列諸宿主持方隅災福氣候等眾生逆境皆是爾自修末法善人須從惡黨類促命短壽捨我慈門俗闡提心發損害苾芻意呪印緊切依然佛在世大權忿怒告示化王知善哉大悲汝能作此事普滿眾生均霑大惠恩大行願力眾生得利益次二神王所作能事畢寶印靈符對眾親付囑螺髻極授梵夾靈文禮爾成佛威本支神王力慈善根力大眾賢聖力諸佛菩薩加被威神力累劫專心持誦廣流布勿令末法眾生遭大苦次王告示頂光如來說大滿呪王手指結印起五種寶印列宿四十二各存神用禁制由汝意本呪功能說之不可盡精嚴加持詔示諸神異水涌波動寶杵橫飛轉像儀光出言語端的奉夢中禪定親見釋迦尊法報化身大權神王像妙音撫須凡有所求禱神交氣合五綵法物隱次二化王放大光明出本體神王光明從頂起二王交灌融變化王隱本體神王八寶依然舉化王既隱力士神王說適來所化忿怒明王出畫我三頭八臂及按石威儀進止寶印靈符祕釋迦智佛左心力士起大權所化次王從空至虛空法界無量諸如來皆從毘盧遮那心印出螺髻鞠恭合掌頭面體多蒙提攜攝受歸正路自前惡念今日盡斷除悟自真如與佛同一體化佛授記螺髻無疑慮證果成就冷煖自得知一行部眾同受菩提記我佛慈悲魔屬得善利力士告言螺髻菩薩聽祕章流布直至不退地聽法大眾右遶神王立白言大聖今日方見跡螺髻白言如來示寂滅左化神王頂光如來出我佛說呪力士談經義守護流布不敢違佛勅螺髻發願如來印證知末法眾生天魔外道欺分身遍滿百億閻浮提掃除妖精眾生無災滯時大神王說是經呪已八臂器仗頂光如來泯紫金光聚漸漸近金軀光明身相盡入如來體明空寂樂妙有真空虛迦葉離佛雞足山中住觀行顛倒徒弟晨朝議必是如來早晚入滅去付㲲千疋纏裹善逝體金棺銀槨自然空中起拘尸羅城四門都遊履頭陀執薪三昧火自起八萬四千分身真舍利俵散情界寶塔從此起天上龍宮先分二停去彌勒出世迦葉焚身體信受奉行依經流通頌諸佛慈愍赦我差錯過誓願四生同證唯心座真實無語八識蓮宮理多生障翳方逢良藥餌今生慶幸省得無消息昧覺群生自省求出離根本圓明那裏常自在念佛功德利濟法界內情器二處十方無窮類耳聞佛聲頓絕三惡趣各請承當元來本是爾