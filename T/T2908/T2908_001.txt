應在十方剎土中遊於三世人師子彼等諸佛我無遺以淨身口意稽首為修普賢行願力諸佛現於意想中俯身量等剎土塵虔心敬禮諸最勝於一塵上微塵佛居中佛子眾圍繞如是法界盡無遺諸佛滿中應信解彼諸德海歎無盡妙響枝海眾言音諸佛功德我稱揚一切善逝我今讚最上妙花及花鬘鈴鐸塗香及寶蓋最上燈明及燒香供養彼等諸最勝眾妙衣服及薰香最上間錯莊嚴具積妙香末等須彌供養彼等諸最勝供養無上廣大者以信持獻諸最勝樂修普賢行者力稽首供養諸最勝貪嗔癡力所持故身業口業及意業我曾所有造罪者悉皆隨類別別懺十方最勝及佛子緣覺聲聞學無學眾生所修何福德於彼我皆盡隨喜誰於十方作世燈漸得菩提證無著我於彼等諸導師勸請轉於無上輪或樂趣於涅槃者皆為利樂諸有情或樂住世剎塵劫我當合掌應勸請禮拜供養及懺悔勸請隨喜及啟發我所積集少善根皆為迴向於菩提過去十方一切佛誰住於世應供養未來所有諸世尊願證菩提速圓滿應是十方諸剎土願皆廣大成清淨趣菩提樹等覺者願諸佛子皆圓滿十方所有眾生類願無病苦常安樂眾生所有諸法義願所希望同得成菩提之行我修行願所生處知宿命世世捨身受身處願常出處成具足依諸最勝學修行普賢之行為圓滿戒行無垢最清淨願無瑕缺常奉持天龍夜叉鳩槃荼人及非人等諸類隨其所有諸言音我皆於彼為說法淳善精勤修諸度願常莫忘菩提心所有諸幢成罪者願皆消滅永無餘於業若等諸魔道解脫逍遙行世間不著於水若蓮花修行無礙如日月所有剎量及方所惡趣眾苦使消除置諸有情安樂中饒益諸趣群生類圓滿修習菩提故隨入眾生諸行中開示普賢諸行願盡未來劫為修行誰有同我行此行願與彼等常相隨身業口業及意業與彼所行願為一誰樂利我諸善友開示普賢行願者願與彼等常相逢於彼永無違背意佛子所饒眾道師現前常得親瞻仰於彼應行大供養盡未來劫倦無時護持諸佛勝妙法普示修行菩提者若淨普賢菩薩行盡未來劫應修行於諸有中輪轉時福德智慧獲無盡定慧方便諸解脫願成無盡諸德藏於一塵上微塵剎彼剎無邊佛無量居中佛子眾圍繞行菩提行應瞻仰如是無盡諸方所毫端之上三世量佛海及與剎土海劫海修行要應入一言音枝諸語海皆是諸佛淨言枝隨其諸趣所樂聲常使入於佛音響遊於三世諸最勝如法轉於諸法輪彼等諸佛無盡音以智慧力我應入若入未來諸劫時剎那之頃我應入誰於三世劫等量剎那隨分入修行誰遊三世人師子彼等剎那我瞻仰常於彼等所行境如幻解脫力入中誰以三世莊嚴剎悉皆建立一塵上如是無盡諸方所入諸佛剎莊嚴中所有未來諸世燈當成種覺轉法輪示現涅槃趣真際諸導師所我應往普及速疾諸神力普及普門諸乘力普及諸行福德力普及普遍慈等力普及諸善福德力無著所成大智力智慧方便定慧力真實成就菩提力能最清淨諸業力破壞一切苦惱力摧伏一切諸魔力圓滿普賢行行力諸眾剎海令清淨諸有情海令解脫諸眾法海令得見諸眾智海令得觀諸眾行海令清淨諸眾願海令圓滿諸佛眾海應供養劫海修行無倦時誰遊三世諸最勝菩提行願眾差別修普賢行等覺已彼盡無遺我圓滿諸佛子中最威勢是故號之為普賢智者能同修彼行是等諸善應迴向身業口業意業淨諸行清淨眾剎淨普賢如何盡迴向願我亦同於彼行皆善普賢之行故文殊之行亦應行盡未來劫倦無時彼之所作應圓滿願所修行無有量願諸福德亦無邊雖住無量諸勝行彼諸神變要應知盡於虛空所有際眾生無量際亦然所有業際煩惱際我之願際量亦爾應是十方無量剎以寶莊嚴献諸佛人及諸賢眾妙樂經劫塵剎持布施誰聞如是迴向經於勝菩提生信解若能於此一生信即成最勝功德聚誰發普賢此行願是即捨離諸惡趣亦名遠離諸惡友是人速見阿彌陀是等獲最安樂壽現世亦招如意樂普賢菩薩如云何此等不久亦如是誰為無明力所轉造五無間等諸罪若能稱此普賢行速疾消滅永無餘智慧端嚴諸相具種族毫尊悉圓滿如魔外道無能如三界一切咸供養速趣自在菩提樹為利有情坐於彼成等正覺轉法輪降伏一切魔軍眾誰於普賢此行願受持讀誦及開演彼之果報唯佛知於勝菩提莫疑惑文殊雄猛及所知普賢菩薩亦如是我依彼範而修行此等諸善悉迴向遊於三世諸最善於迴向中最上者我以此等諸善根為修普賢行迴向我若臨欲命終時除遣一切諸蓋障現前親覩彌陀尊速往遊於極樂國到彼此等諸行願願悉分明皆現前如是無遺我圓滿盡於世界利群生極樂殊麗佛道場生彼勝妙蓮華中親於最善彌陀前願我於中得授記我於彼所授記已獲得無量億神通以智慧力遍十方於諸眾生廣饒益