我依金剛頂經略述大輪持念次第先當持一淨室嚴飾道場起曼荼羅華幡幢蓋燒香散華先應從師得受灌頂竟然後親受持念教法乃可修習每日三時時別一千八十遍更不移易遍數滿三洛叉即獲成就每欲入道場時先心中想吽字觀字化一大金剛便去入道場中至本尊前端身正立合掌至心懺悔思惟從無始已來流轉生死不悟真理常處三界我今懺悔所有罪障並願消滅即念懺悔除罪真言曰唵薩嚩幡跛尾娑普吒娜賀娜嚩日囉野娑嚩賀由誦此真言加持力故獲得三業清淨三昧次當頂上合掌誦普禮一切佛及聖眾真言曰唵薩嚩怛他蘗哆迦翼嚩訖唧哆跛娜曩迦嚕弭南無十方等正覺三世一切具三身南無一切大乘法南無不退菩薩眾南無諸明真實言南無一切諸密印唯願慈悲護念我拔我出於生死泥我之肉眼不見知道眼普見我歸命歸命真言曰曩謨禰捨南沒陀俱胝南唵戶盧戶盧悉馱路佐儞薩縛囉他娑馱儞娑嚩賀我從過去世流轉生死中恣身口意業及嫉妬慳悋邪見覆心故違越三昧耶今對大聖尊盡心而懺悔如先佛所懺我今亦如是願乘加持力眾生悉清淨二羽虛心合想身如琉璃內外極明徹以三密金剛加持成本尊次以淨三業印轉於五處成清淨澡浴真言曰唵薩嚩婆嚩󰡊馱薩嚩達麼娑嚩婆嚩󰡊度憾金剛掌置頂運心遍法界親對十方佛菩薩金剛眾捨身委地禮我淨此身離諸垢及與三世身口意過於大海剎塵數奉獻一切諸如來密言曰唵薩嚩怛他蘗哆布惹鉢羅嚩哆曩夜阿答麼南涅哩野多夜弭薩嚩怛他蘗多室者地底瑟姹曩薩嚩怛他蘗多若難謎阿味設都端坐澄身心政念觀本尊先結三昧耶定慧虛心合進力附忍願押背初節文禪智附進力各捻下節文諦觀諸如來相好見分明佛部三昧耶真言曰唵怛他蘗都納婆嚩野娑嚩賀七遍頂上散由此能警覺諸佛來護念得身業清淨次陳蓮華部如前二羽合散舒餘六度微屈八葉蓮密想觀自在相好極端嚴并無量俱胝蓮華族聖眾圍遶其加持獲得語業淨真言曰唵跛娜麼納婆嚩野娑嚩賀金剛三昧耶左覆仰右羽令指背相著檀智并禪慧各各反相叉餘如三股杵當想金剛藏忿怒光赫奕應察金剛族眷屬自圍繞由此加持故獲意業清淨真言曰唵嚩日嚧納婆嚩野娑嚩賀次當被甲冑福智內相叉忍願竪相合進力屈如鉤禪智押戒方印五處成甲遍緣諸有情速令離障難諸魔及惡人無能得其便真言曰唵嚩日囉儗儞鉢羅捻波跢野娑嚩賀次結地界印以戒忍二度置於願方間各繳入掌中檀慧進力度禪智各相合相如金剛杵禪智按於地印明加持故下至金剛輪即成堅固界金剛不壞座天魔不能動穢惡成清淨真言曰唵枳里枳里嚩日羅部律滿馱滿馱吽發吒次結金剛牆準前地界印開掌竪禪智從印流熾焰右旋遶三匝即成堅固界真言曰唵薩囉薩囉嚩日羅鉢羅賀羅吽泮吒次結纔發意轉法輪密印各作金剛拳進力檀慧鉤以此加持故身器成清淨成法曼荼羅以印觸壇上即成金剛部調伏曼荼羅印觸本尊像及置虛空中皆成曼荼羅行者設越法誤破三昧耶真言加持力戒品淨圓滿真言曰唵嚩日囉斫訖羅吽若吽鑁斛次結虛空藏廣大供養印當合定慧手忍願外相叉進力麼抳寶印流諸供養衣服飲食雲宮殿樓閣等及香華音樂種種寶幢幡雲海遍十方真實成供養一如極樂界壇中地哩力字放於大光明如紅頗梨色遍照十方剎遇斯光明者業障盡消除以我功德力如來加持力及以法界力普供養而住真言曰唵誐誐曩參婆嚩嚩日羅斛次結車輅印二羽仰相叉各以禪智度捻進力下節七寶車輅成往彼金剛宮請尊及眷屬乘此寶車輅送車輅真言曰唵都嚕都嚕吽不散前印相當以禪智度向身撥進力便成請車輅真言曰曩莫悉底哩也地尾迦南怛他蘗哆喃唵嚩日朗儗孃阿迦羅灑野娑嚩賀車輅住虛空當迎諸聖眾福智內縛拳智度如鉤形向身三請召本尊并眷屬不捨於本誓赴請降道場真言曰唵嚩日囉地叻摩賀作訖囉嚩日㘑曀呬曳呬娑嚩賀次結降三世忿怒金剛印二手金剛拳檀慧反相鉤進力當心竪心想成本尊右足踏大天左踏烏魔妃遍身燃猛焰印心額喉頂左旋成辟除右轉堅營界四面皆忿怒八臂執器杖立如丁字勢入此三摩地應住菩提心深起於悲愍滅除內外障真言曰唵遜婆𩕳遜婆𩕳吽疙哩釁拏疙哩釁拏吽疙哩釁拏跛野吽阿曩野斛婆誐鑁嚩日囉吽發吒上方金剛網即前地界印禪智捻進力頂上三旋遶金剛堅固網真言曰唵尾娑普囉捺羅乞叉嚩日囉半惹囉吽吽泮吒金剛火院界左掩右羽背搩竪禪智度想火焰熾盛從印流光明右旋於牆外三重火焰圍諸佛菩薩眾猶尚不違越何況諸天魔而能嬈近者真言曰唵阿三莽儗寧賀羅吽發吒次獻閼伽印想浴聖眾足當令修行者獲得三業淨真言曰曩謨三滿多沒馱喃誐誐曩三麼糝麼娑嚩賀復獻蓮華座合掌舒戒方及忍願進力圓如八葉蓮想從印流出無量金剛華奉獻諸聖尊真言曰唵廣大不空王摩抳供養印當合金剛掌進力蹙如寶纔誦祕密明遍於十方界普雨大供養塗香華鬘雲燒香衣服雲麼尼光明燈幢幡寶帳雲種種天音樂普遍諸佛土真實成供養獲無量福聚如虛空無邊常生諸佛會拔濟諸有情真言曰唵阿謨佉布惹麼抳鉢娜麼嚩日哩怛他蘖多尾路枳帝三滿多鉢囉娑囉吽專注觀本尊分明如目前慈悲忿怒相眷屬自圍遶念念生仰慕現前獲三昧虔誠金剛讚讚曰麼賀作訖囉野戰拏野尾儞也囉惹野娑馱吠訥難多那麼迦夜野曩麼悉帝嚩日羅跛拏曳眾聖皆歡喜觀想本尊頂上有金剛輪空中而旋轉座下二金輪次金剛部母次大輪金剛根本懺悔印戒方進力內相叉檀慧忍願智相合如輪三角光明焰禪智在頂乞歡喜我今依法結護已皆有闕犯三昧耶密持蘇摩金剛明懺悔四時諸過失大輪金剛真言曰曩莫悉底哩也地尾迦喃薩嚩怛他蘖哆喃唵尾囉爾尾囉爾摩賀作訖囉嚩日哩娑哆娑哆娑囉底娑囉底怛囉以怛羅以尾馱麼儞三畔若儞怛囉摩底悉馱儗哩曳怛囕娑嚩賀次拍金剛掌令聖眾歡喜真言曰唵嚩日囉都使野斛二手捧念珠至頂置於心真言曰唵嚩日囉玉呬野惹跛三麼曳吽持珠真言曰唵枳里枳里勃知里底娑嚩賀觀妙菩提心圓明淨月輪祕密暗字門紫磨金色光行住及坐臥常令現其前身心不動搖輕慢觀諸事小聲自耳聞不緩亦不急如念誦於時切緣出道場當安諸聖眾偈曰奉請來降三摩地不違本願滿世間不空事業暫令安唯願聖眾歸圓寂當振金剛鈴真言曰唵嚩日囉健吒惡安祥徐步出入稱吽字明念畢欲發遺再結普供養次陳部母明分付真言句我今為一切至求菩提果唯願大聖尊成就我遍數常結部母印百字明加持令本尊歡喜火院左旋轉即成解大印誦偈曰現世諸如來救世諸菩薩不斷大乘教到殊勝智地唯願聖天眾決定證知我各當隨所安後復垂哀赴次誦發遣偈已作如是勝上利施與一切眾生竟願諸聖者歸本土振鈴不違弘誓願當陳車輅奉送印次開發發願次三部護身禮懺依常儀隨意任經行