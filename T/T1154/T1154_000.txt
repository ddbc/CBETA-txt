如是我聞一時婆伽婆在王舍大城耆闍崛山與諸弟子共會說法於是娑婆世界主大梵天王來詣佛所右繞三匝頂禮佛足合掌向佛而白佛言唯願世尊為利益眾生故說陀羅尼神呪令諸人天普得安樂佛言善哉善哉大梵天王汝能愍念一切眾生問此利益之事汝善思念之吾當為汝分別演說此隨求即得大自在陀羅尼神呪能與一切眾生最勝安樂不為一切夜叉羅剎及癲癎病餓鬼塞揵陀鬼諸鬼神等作諸惱害亦不為寒熱等病之所侵損所在之處恒常得勝不為鬪戰怨讎之所侵害能摧他敵厭蠱呪詛不能為害先業之罪悉得消滅毒不能害火不能燒刀不能傷水不能溺不為雷電霹靂及非時惡風暴雨之所損害若有受持此神呪者所在得勝若能書寫帶在頸者若在臂者是人能成一切善事最勝清淨常為諸天龍王之所擁護又為諸佛菩薩之所憶念金剛密跡四天大王及天帝釋大梵天王毘紐天大自在天俱摩羅軍眾比那夜迦大黑天難提鷄說天等晝夜而常隨逐擁護持此呪者又為摩帝揵拏天眾及餘自在諸天神眾亦如是擁護又為諸魔天眾及諸眷屬神呪諸神大威德者所謂鴦俱施神拔折羅神商羯羅神摩莫鷄神毘俱知神多羅神摩訶迦羅神度多神斫羯羅波尼神大力神長壽天摩訶提毘神迦羅羯尼神花齒神摩尼珠髻神金髻神賓𦽆羅羅器神電鬘神迦羅羅利神毘俱知神堅牢地神烏陀計施神什伐栗多那那神大怒神執劍神摩尼光神闍知尼神一闍吒神佛陀陀羅波利尼神楞雞說神并餘無量諸天神等彼諸天眾悉來擁護若此神呪在身手者鬼子父母摩尼跋陀神富那跋陀神力天大力天勝棄尼神俱吒檀底神功德天大辯天等恒常隨逐而擁護之若有女人受持此神呪者有大勢力常當生男受持胎時在胎安隱產生安樂無諸疾病眾罪消滅必定無疑以福德力財穀增長所說教令人皆信受常為一切之所敬事應當潔淨若男若女童男童女持此呪者當得安樂無諸疾病色相熾盛圓滿吉祥福德增長一切呪法皆得成就帶此呪者雖未入壇即成入一切壇與入壇者成同其行不作惡夢重罪消滅有起惡心來相向者不能為害持此呪者一切樂欲所求皆得爾時世尊即說呪曰那牟󰷍婆怛他揭多囔那牟勃陀噠摩僧祇瓢唵毘補羅󰽚鞞毘末󰽦闍㖿󰽚鞞筏折囉時嚩羅󰽚鞞揭底伽訶泥伽伽那毘輸達泥󰷍婆跛波毘輸達泥唵瞿拏跋底伽伽唎尼祁唎祁唎伽末唎伽訶伽訶伽揭唎伽揭唎伽伽唎伽伽唎鉗婆唎鉗婆唎揭底揭底伽末泥伽唎瞿嚧瞿嚧瞿嚧尼折隷折隷牟質隷逝曳毘逝曳󰷍婆婆㖿毘揭底揭婆三婆囉尼私唎徙唎以唎以唎三曼多迦唎沙尼設覩噌鉢囉末咃儞󰶽叉󰶽叉麼麼寫毘唎毘唎毘揭多筏囉尼婆㖿波舍蘇哩蘇哩質里迦末隷視曳視㖿婆醯視㖿婆底婆伽跋底褐囉怛那摩俱吒摩羅達唎毘質多羅鞞沙波陀唎尼婆伽跋底苾地㖿弟毘󰶽叉都摩寫三曼多迦囉毘輸達儞呼嚧呼嚧諾剎怛囉摩羅陀唎尼氈拏氈拏氈尼鞞伽跋帝󰷍婆󰽨瑟吒儞婆囉尼設覩嚕博叉鉢囉末咃儞毘闍㖿婆呬虎嚧虎嚧姥嚧姥嚧朱嚧朱嚧阿庾波剌儞蘇囉婆囉摩闥儞󰷍婆提婆多補視底地唎地唎三曼多婆盧吉帝鉢囉鞞蘇鉢囉婆輸悌󰷍婆跛波毘輸達儞馱囉馱囉馱囉尼跋囉馱㘑蘇姥蘇姥蘇姥嚧折隷折隷遮囉㖿󰽨瑟吒晡囉㖿阿賞施唎婆晡陀囉折㖿迦末隷器史尼器史尼󰷍婆提婆多婆囉陀𪀱俱施唵鉢特摩毘輸提輸達儞輸提婆囉婆囉毘唎毘唎步嚧步嚧恾刈羅攝苾提跋苾多囉目谿羌迦唎佉囉佉囉時嚩栗多室㘑三曼多鉢囉薩唎多婆婆志多輸提時嚩羅時嚩羅󰷍婆提婆提拏三磨羯唎沙尼󰷍底㖿筏底怛囉怛囉那伽毘盧羯儞羅呼羅呼呼努呼努剎尼剎尼󰷍婆揭囉訶薄剎尼𡦆揭離𡦆揭離朱姥朱姥蘇姥蘇姥毘折㘑怛囉怛囉多囉㖿覩摩某甲寫摩訶倍㖿三牟達囉娑伽囉鉢唎演多波多羅伽伽那娑曼底那跋折囉時嚩囉毘輸提部唎部唎揭婆筏底揭婆毘輸達儞俱器史三晡囉尼闍羅遮羅闍栗儞鉢囉筏唎沙都提婆娑曼帝那姪毘喻陀計那阿蜜㗚多筏唎沙尼提婆多婆多㗚尼阿毘詵遮都迷阿蜜㗚多跋囉婆晡曬󰶽叉󰶽叉麼摩寫󰷍婆怛囉󰷍婆陀󰷍婆婆曳瓢󰷍蒲烏波達囉陛瓢󰷍蒲烏鉢󰷍祇瓢󰷍婆突瑟吒婆曳毘怛寫󰷍婆羯利羯羅訶毘揭囉訶毘婆陀突颯乏鉢那突㗚儞蜜多阿恾刈略夜跛波毘那設儞󰷍婆藥夫囉剎娑儞婆囉尼娑囉尼薩㘑婆羅婆羅婆羅跋底闍㖿闍㖿都摩寫󰷍婆怛囉󰷍婆迦藍悉殿都苾地㖿娑陀㖿󰷍婆曼荼囉娑達儞闍㖿悉提悉提蘇悉提悉地㖿悉地㖿勃地㖿勃地㖿晡囉尼晡囉尼󰷍婆苾地㖿地揭多姥㗚坻闍瑜怛隷闍㖿跋底瑟咤底底瑟咤底瑟咤三昧㖿摩努波賴㖿怛他揭多輸提毘㖿婆盧迦㖿都摩寫阿瑟吒苾頡𡄦摩訶婆㖿陀嚕尼薩囉薩囉鉢囉薩囉鉢囉薩囉󰷍婆筏囉拏毘輸達儞三曼多迦囉曼茶羅輸提毘揭坻毘揭坻毘揭多末隷輸達儞器史尼器史尼󰷍婆跋波毘輸提末羅毘輸提帝闍跋底跋折囉跋底帝㘑盧枳㖿地瑟恥底莎呵󰷍婆怛他揭多姥囉陀毘色訖底莎呵囉婆菩提薩埵毘色訖底莎呵󰷍婆提婆多毘色訖底莎呵󰷍婆怛他揭多頡㗚馱㘑地瑟恥底莎呵󰷍婆怛他揭多三昧㖿悉弟莎呵印姪㘑印陀羅跋底印陀囉毘㖿婆盧吉底莎呵勃囉醯迷勃囉醯迷勃囉呵摩地瑜瑟底莎呵鼻瑟努那麼悉吉㗚底莎呵摩醯濕嚩囉那摩悉吉㗚底莎呵跋折囉陀囉跋折囉波尼婆羅毘嚟㖿地瑟恥底莎呵跌唎底囉瑟吒囉㖿莎呵毘嚧茶迦㖿莎呵毘嚧波叉㖿莎呵裴室囉滿拏㖿莎呵折咄㗚摩訶囉闍那麼悉吉㗚多㖿莎呵婆嚕拏㖿莎呵那伽毘盧枳多㖿莎呵提婆揭嬭瓢莎呵那伽揭嬭瓢莎呵藥叉揭嬭瓢莎呵健闥婆揭嬭瓢莎呵阿蘇囉揭嬭瓢莎呵伽嚕茶揭嬭瓢莎呵緊那囉揭嬭瓢莎呵摩呼囉伽揭嬭瓢莎呵褐囉剎娑揭嬭瓢莎呵摩努曬瓢莎呵阿摩努曬瓢莎呵󰷍婆伽󰶽醯瓢莎呵󰷍婆步底瓢莎呵閇㘑底曳瓢莎呵畢舍制瓢莎呵罨波薩摩㘑瓢莎呵割槃嬭瓢莎呵唵度嚧度嚧莎呵覩嚧覩嚧莎呵牟嚧牟嚧莎呵訶那󰷍婆設覩嚕囔麼摩寫莎呵馱訶馱訶󰷍婆󰽨瑟吒鉢囉󰽨瑟吒麼摩寫莎呵鉢遮鉢遮󰷍婆鉢囉底㖿鐵迦鉢囉底㖿蜜多囉麼摩寫莎呵時嚩栗多㖿莎呵鉢囉時嚩栗多㖿莎呵地鉢多時嚩囉㖿莎呵三曼多鉢囉時嚩栗多㖿莎呵摩尼跋達囉㖿莎呵布㗚拏跋陀囉㖿莎呵摩訶迦羅㖿莎呵摩底哩伽拏㖿莎呵藥器史尼囔莎呵褐囉剎思囔莎呵阿迦奢摩底囔莎呵三姥達囉儞婆悉儞囔莎呵褐囉底唎折㘕莎呵地婆娑折㘕莎呵底唎散地㖿折㘕莎呵鞞羅折㘕莎呵阿鞞羅折㘕莎呵揭婆折㘑瓢莎呵揭婆散多囉尼呼盧呼盧莎呵唵莎呵󰷍婆莎呵步筏莎呵步嚕步筏呵質致質致莎呵費致費致莎呵馱囉尼莎呵陀囉尼莎呵惡岐儞莎呵帝殊婆布莎呵只里只里莎呵徙里徙里莎呵勃地㖿勃地㖿莎呵曼茶羅悉地曳莎呵曼茶羅畔提曳莎呵思摩畔達尼莎呵譫婆譫婆莎呵悉耽婆悉耽婆莎呵瞋陀瞋陀莎呵頻陀頻陀莎呵畔陀畔陀莎呵牟誨㖿牟誨㖿莎呵摩尼毘輸提莎呵訴㗚曳訴㗚曳蘇哩㖿毘輸提莎呵戰姪㘑蘇戰姪㘑布㗚拏戰姪㘑莎呵諾剎多囉㖿莎呵室吠莎呵扇底曳莎呵蘇嚩悉底吔也儞莎呵施梵羯唎扇底羯唎布瑟致跋喇馱儞莎呵室唎羯哩莎呵室唎㖿跋唎馱儞莎呵室唎㖿時嚩羅儞莎呵那牟支莎呵摩嚕支莎呵鞞伽筏底莎呵右已前是根本呪竟一切佛心呪唵󰷍婆怛他揭多慕㗚帝鉢囉筏囉揭多婆曳奢摩演都麼摩寫󰷍婆跛閉瓢莎悉底囉婆筏都牟支牟支毘牟支遮唎遮羅儞揭帝婆陀囉嬭步地步地步陀㖿步陀㖿勃地利勃地臨󰷍婆怛他揭多頡㗚馱㖿樹瑟𪘨莎呵一切佛心印呪唵跋折囉跋底跋折囉鉢囉底瑟耻多輸提怛他揭多姥陀囉地瑟咤那地瑟恥底莎呵灌頂呪唵牟儞牟儞牟儞筏㘑阿毘詵者都咩󰷍婆怛他揭多摩寫󰷍婆苾他㖿毘曬罽摩訶跋折囉筏遮姥陀囉姥地唎底怛他揭多頡㗚馱㖿地瑟恥多跋折㘑莎呵灌頂印呪唵阿蜜㗚多筏㘑嚩囉嚩囉鉢囉嚩囉毘輸提𤙣𤙣泮吒泮吒莎呵結界呪唵阿蜜㗚多毘盧羯儞揭婆󰶽剎尼阿羯囉沙尼𤙖𤙖泮吒泮吒莎呵佛心呪唵毘摩隷闍㖿筏底阿蜜㗚帝𤙣𤙖𤙖𤙣泮吒泮吒泮吒泮吒莎呵心中心呪唵跋囉跋囉三跋囉印地㗚㖿毘輸達儞𤙖𤙣噌嚧遮隷莎呵爾時世尊說此神呪已告大梵言若有暫聞此陀羅尼者彼諸善男子善女人所有一切罪障悉得消滅若能誦持者當知是人即是金剛之身火不能燒大梵當知如迦毘羅大城羅睺羅童子在母胎時其母釋種女耶輸陀羅自投火坑於時羅睺羅在母胎中憶念此呪其大火坑尋即變成蓮華之池此是神呪力故以是因緣火不能燒佛告大梵毒不能害者如善遊城豐財長者子善持諸餘一切禁呪恃呪力故召攝德叉迦龍王忘不結界其龍瞋怒嚙損是人受大苦惱命在須臾無能救者於其城中有一優婆夷名曰無垢常持此隨求即得大自在陀羅尼神呪其優婆夷起大慈悲心生憐愍往詣其所以此呪呪之纔經一遍其毒消滅還得本心時長者子於無垢邊受持此呪憶念在心是故當知毒不能害復次大梵波羅柰城有王名曰梵施時隣國王有大威力起四種兵來罰梵施時四種兵入至波羅柰城其王梵施既知是已勅城內人汝等勿怖我有神呪名隨求即得陀羅尼此呪神力能摧他敵及四種兵其時梵施澡浴清淨著新淨衣書寫此呪持在身上即往入陣王獨共戰四兵降伏來歸梵施大梵當知此神呪有大威力如來印可常應憶念當知此呪於佛滅後利益眾生復次大梵若有人帶此呪者當知如來以神通力擁護是人當知是人是如來身當知是人是金剛身當知是人是如來藏身當知是人是如來眼當知是人披金剛甲當知是人是光明身當知是人是不壞身當知是人能摧伏一切怨敵當知是人所有罪障悉皆消滅當知是呪能除地獄一切苦難大梵當知昔有比丘有少信心於如來戒有所缺犯而行偷盜現前僧物及常住僧物四方僧物獨將入已而是比丘後遇重病受大苦惱有一優婆塞婆羅門起大慈悲書此神呪繫病比丘頸下繫已應時一切病苦悉皆消滅於後壽盡命終墮於阿鼻地獄其比丘屍殯在塔中呪在屍上其比丘塔今由現在滿足城南因此比丘暫入地獄諸受罪者所有苦痛悉得止息普得安樂其地獄中所有火聚亦皆消滅是時獄卒見是事已甚大驚怪具以上事白閻羅王時閻羅王告獄卒言是大威德先身舍利汝等可往滿足城南看有何物於是獄卒受教而去於初夜分到彼塔所見塔光明如大火聚於其塔中見比丘屍屍上有此隨求即得大自在陀羅尼神呪復有諸天圍繞守護於時獄卒見此呪力不可思議遂號此塔名為隨求即得是時獄卒尋即迴還具所見事白閻羅王其此比丘承此呪力罪障消除即得生於三十三天因號此天名為隨求即得天子大梵當知如法書寫此呪帶持在於身者常無苦惱利益一切恐怖悉除復次大梵如消阿魏大城之中有一長者名毘藍婆庫藏盈溢金銀充滿多饒財穀於是長者身作商主乘大船舶入於大海於大海中遇低彌黎魚欲壞其船海中龍王復生瞋怒起大霹靂雨金剛雹爾時諸人極大憂怖是時商主告諸商人汝等勿怖我有方計於此厄難畢得解脫眾商人言善哉善哉其時商主尋即如法書寫此呪安置幢頭其魚應時即見此船有大光明如大火聚其魚退縮彼諸龍等見是相已悉起慈心是時商主及諸商人心大歡喜得達寶所是故大梵當寫此呪安置幢頭能除一切惡風非時寒凍卒起黑雲雨下霜雹皆悉止息一切蚊虻蝗虫及諸餘類食苗稼者自當退散一切惡獸利牙爪者不能為害一切苗稼花果藥草悉得增長果味甘美隨時成熟諸龍王等以時降雨復次大梵若人所求應當如法書寫此呪隨所求願悉得成就求男得男求女得女善持胎藏處胎安隱日月滿足安樂產生大梵當知於此摩伽陀國有王名慈愍手其王初生之時即申右手執於母嬭其母兩嬭變成金色乳自流出於其手中又能出於無量珍寶施諸眾生以是因緣名慈愍手其王無子為求子故設大施會供養諸佛及諸塔廟求子不得後於夜分其王夢見淨居天子來至王所而告王言大王當知有大神呪名隨求即得王可如法書寫與大夫人繫其頸下即當得子時王覺已至於明旦即如法書寫此大神呪與夫人帶應時有胎日月滿足生一童子色相具足端嚴殊勝見者歡喜大梵當知此神呪力所求願者皆得稱心復次大梵其天帝釋共阿修羅鬪戰之時帝釋天王帶此神呪帝釋天眾不被傷損而常得勝安隱還宮復次大梵若有人帶此神呪在於身者一切諸佛以其神力加被是人為諸菩薩之所讚歎於一切處一切諍訟鬪競言論而皆得勝常無疾病一切災橫不能為害心無憂惱恒為諸天之所守護此八首呪書寫帶持心常憶念一切惡夢惡相不吉祥事不及其身此隨求即得陀羅尼神呪是九十九億百千那由他恒河沙等諸佛同共宣說同共印可同共讚歎同共隨喜有大勢力有大威光有大功用一切魔眾悉皆降伏此大神呪甚難可得復次大梵過去有佛名開顏含笑摩尼金寶赫奕光明出現王如來於菩提道場坐金剛座始成正覺有無央數魔及諸眷屬來詣佛所現諸神力作諸障難現諸惡相作瞋怒形雨諸器仗爾時世尊默然而坐以慈善根力憶念此呪纔憶念已彼諸魔眾見世尊一一毛孔中出百千萬億兵眾身被衣甲放大光明於虛空中遊行自在時諸魔眾退失神通四散馳走復次大梵烏禪那城有王名曰梵施彼有一人犯王死罪王勅令殺即將罪人往於山中拔刀欲殺其人右臂先帶此呪由此呪力刀出火然散壞如塵是時法官見是事已怪未曾有即往白王具陳上事王告法官於彼山中有夜叉窟無量夜叉止住其中可送罪人於彼窟內於是法官奉教往送罪人到窟時諸夜叉來欲食噉呪威力故諸夜叉等皆見其人身光赫奕時諸夜叉將此罪人送至窟外恭敬禮拜於是法官復以此事具白於王王復告言將此罪人擲置大河之中奉教往擲擲是人已而不沒溺履水如地還以是事啟白大王王甚驚怪王喚罪人問其所以汝何所解罪人答王臣無所解在身唯帶隨求即得大自在陀羅尼神呪王聞是已怪歎無量佛告大梵如上所說是呪神力汝可知之必須書寫持帶於身復告大梵若欲帶此呪者當如法書寫爾時大梵白佛言世尊若欲書寫此之神呪法則云何佛告大梵先當結壇於壇四角各安一瓶盛滿香水壇內畫作二蓮花或三或四或五四面周匝作蓮花鬚又作一大開敷蓮花其莖盡懸繒帛又作一八葉蓮花一一葉上作一三叉戟莖上盡懸繒帛更作一八葉蓮花於花心中作一金剛杵一一葉上亦作一杵其花莖上盡懸繒帛又作一八葉蓮花一一葉上各作一越斧又作一蓮花於花心中畫作一刀其莖亦盡懸繒帛又畫作一劍於劍鋒上作花其花莖上亦盡懸繒帛又作一蓮花於花心中畫作一螺又作一蓮花於花心中畫作一羂索又作一蓮花於花心中畫作一火焰珠燒香散花飲食果子種種供養若欲書寫帶此呪者應當依法結如是壇餘壇方法不得相雜令寫呪人先澡浴清淨著新淨衣食三種白食所謂乳酪粳米飯無問紙素竹帛種種諸物皆悉許用書寫此呪若有婦人求產男者用牛黃書之於其帛上先向四面書此神呪內畫作一童子以寶瓔珞莊嚴其頸手捧一金鉢盛滿珍寶又於四角各畫一童子身披衣甲又作種種印若轉輪王帶者於呪心中作觀世音菩薩及帝釋形又於其上作種種佛印諸善神印悉令具足又於四角作四天王眾寶莊嚴各依本方若僧帶者於呪心中畫作一金剛神眾寶莊嚴下作一僧䠒跪合掌金剛以手按此僧頂若婆羅門帶者於呪心中作大自在天若剎利帶者於呪心中作摩醯首羅天若毘舍帶者於呪心中作毘沙門天王若首陀帶者於呪心中作斫羯羅天若童男帶者於呪心中作俱摩羅天若童女帶者於呪心中作波闍波提天從此已上所擬帶者於呪心中所畫作諸天神皆須形狀少年面貌喜悅若欲持帶此神呪者並須各各自依本法若懷胎婦人帶者於呪心中作摩訶迦羅神其面黑色若於高幢上懸者當於高處竪一高幢於其幢頭置一火焰珠於其珠內安此神呪所有一切諸惡障礙及諸疾疫悉得消滅若亢旱時於呪心中作一九頭龍若滯雨時亦作此龍並當安著有龍水中旱即下雨滯即得晴若商人帶者於呪心中作商主形所將商眾皆得安樂持此呪人自欲帶者於呪心中作一女天又於其內作星辰日月若凡人帶者唯當書寫此呪帶之佛告大梵若諸人等能如法書寫持帶之者常得安樂所為之事皆得成就現世受樂後生天上所有罪障悉得消滅常受持者恒為諸佛菩薩之所護念於夜夢中常得見佛亦得一切之所尊敬汝當護持廣令流布佛說此經已時大梵天王聞佛所說心大歡喜信受奉行