佛經所行亦教誡師云所𧗪謂所當施𧗪也教化群生示之正真也誡之所以壞邪𧗪兇必有免己之禍矣皆在三部為合𧗪謂色聲香味細滑邪榮與眼耳鼻口身心合作何等為三一為五陰謂識神微妙往來無診陰往默至出入無間莫睹其形故曰陰二為六本本根也魂靈以六情為根本人之身受由教樹輪轉無休故曰本也三為所入眼耳鼻舌身心斯六體色聲香味細滑邪念所由入矣故曰入也五陰為何等一為色四大可見謂之色二為痛志所存願慘怛懼失之情為情勞謂之痛也三為想想像也默念日思在所志若睹其像之處已則前故曰思想矣四為𧗪𧗪行也已處于此心馳無極思善存惡周旋十方靡不匝也故曰𧗪也五為識識知也至睹所𧗪心即知之故曰識也是為五陰色陰名為十現色入師云十現色入者云其內外相入不相失也視之可見故曰現也聲無形云何色乎曰聲以耳為對耳可見故云色矣又以聲因四大而發四大為色矣願與色違心𤺙悁痛六情同義矣十現色入為何等一眼二色三耳四聲五鼻六香七舌八味九身十樂是為十現色入是名為色種樂愛也種栽也謂六欲興即身栽生隨𧗪受形今之群生皆𧗪使然故曰種也痛種為何等痛種為身六痛一眼知痛二耳知痛三鼻知痛四舌知痛五身知痛六心知痛是為身六痛名為痛種思想種為何等思想種為身六思想一色想色義與上同矣二聲想三香想四味想五更想六法想心念善即善法興惡念生即惡法興夫心者眾法之本也法句經曰心為法本斯也是為身六思想名為思想種行種為何等𧗪種名為身六更志之所往至輒更之故曰更矣一色所更二聲所更三香更四味所更五觸所更通身也謂六情通著身故曰通矣六法所更是為身六更是名為行種識種為何等識種名為身六識眼識耳識鼻識舌識身識心識是為身六識是名為識種名為五陰種師云五陰種身也身有六情情有五陰有習眼為好色轉中色轉惡色轉三色色有五陰并習合為十八事六情各然凡為百八結滅此生彼猶穀種朽于下栽受身生于上又猶元氣春生夏長秋萎冬枯百穀草木喪于土上元氣潛隱稟身于下春氣之節至卦之和元氣悁躬于下稟身于上有識之靈及草木之栽與元氣相含升降廢興終而復始輪轉三界無有窮極故曰種也當知是是從何知為非常苦空非身從是知亦有二知一為慧知二為斷知從慧知為何等為非常苦空非身是為從慧知從斷知為何等愛欲已斷是為從斷知乾巛有終始群生有興廢成者必敗盛者必衰謂之非常生老病死履邪受罪謂之苦群生未有厥本自空今有幼終成必空謂之空身為四大終各歸本非已常寶謂之非身深睹四事之原縷別厥欲之歸輪迴三界捨身受身積苦無量持志於正觀空三界欲逮于本無諸苦寂滅謂之慧知明度經曰癡者以非常苦空非身為常樂有身明度變之故曰大明陰貌為何等積為陰貌足為陰貌積聚也謂心默積聚五陰盛滿足六情眾苦也譬如物種名為物種木種名為木種火種名為火種水種名為水種一切五陰亦如是物木火水各有本名木自名木以譬五陰六情本名亦然有十八本持師云心為眾之本主持諸欲故曰持十八本持為何等一眼二色三識眼與識合識別好醜六情義同老母經曰眼見色即是意意即是色了本云佛說為眼從色令識生斯義如之也四耳五聲六識七鼻八香九識十舌十一味十二識十三身十四更十五識十六心十七法十八識是名為十八本持已知是從何知為非常苦空非身是為知從是知亦有二知一為從慧知二為從已斷知從慧知為何等為非常苦空非身是為從慧知從斷知為何等愛欲已斷是為從斷知彼為具足具足為何等或言無有餘具足師云彼彼𧗪家也眾欲已斷三十七品即現矣高𧗪具者邪向都盡無復有餘也已無有餘令眼明見明明眼慧明也見明天眼也天眼者道明即足道眼足者即無不睹目連謂魔曰吾以道眼觀內天眼睹表內外清淨過天琉璃何微塵而不睹乎故曰眼明見明矣一𧗪者說是已為斷眼本耳本遍說如是一道也是二三十七品也本六欲本也遍諸也道𧗪者云夫得三十七品之淨𧗪者五陰六本諸欲皆斷卒名為本持卒遂也持六情與色聲香味細滑可心之榮相持遂名之為本持矣譬是人為多熱如是名遍多熱譬時疾彌重通身皆熱由人已受十八本持識神輪轉更五陰六本諸入以招憂悲苦不如意惱合聚眾苦其為是足矣譬喻是為具足亦有十二入何等為十二自身六外有六自身六為何等一為眼師云眼見色有三事六情皆然也心意識為本也一念二作三求念屬心作屬意二不屬識所為善惡不過是三事耳鼻舌身心是為自身六入外有六為何等色聲香味更法是為十二入一切從何知為非常苦空非身是從是知一切十二入當從何知之乎謂能還五陰覺四非常知內六情受外六欲也亦有二知一從慧知二從斷知從慧解知為何等為非常苦空非身是為從慧知從斷知為何等愛欲已斷是為從斷知何等為入解從是致名為入入謂十二入也從內六致外六當何以知之多日當以四非常照之從入解譬從金入名為金地從銀入名為銀地如是各各應是譬喻所從所入從所入者各從其地是眼自入色六情皆然是從是有如是從所意念所意念者謂意意念色便成𧗪有罪有罪為有苦具有行罪苦法如是有作惡𧗪即受罪喻如𧗪道者得道從所致是名為從是入從所致者譬六情從意所念致六欲也入者邪入于六情矣亦有從是入譬如王有入所有名是亦如是亦如是者謂更引譬重說六情事王有入者諸群縣君各以地所出分別本名貢入於王六情所入亦然矣為有四諦苦習盡道苦名為要語身亦念師云夫身眾苦之根身苦與心𣾫要在斯二事故曰要也習名為要癡亦所世間愛生死萬端勤苦無數而愚者樂之之謂習習之所由癡與愛也故不知苦之為苦也盡名為要慧亦解脫明者睹四非常臥滅癡愛癡愛斷者則結解結解者脫於三界睹道門殃福盡也道名為要止亦觀癡愛盡心寂止觀睹則空三界還本無謂之道止與觀道要也亦有三十七品經法三十七品者度世之明法也四意止四意斷四神足五根五力七覺意賢者八種道𧗪是為三十七品經法過去佛亦有是現在佛亦有是未來佛亦有是辟支佛亦從是得度世道佛弟子亦從是是為度世無為道師云三十七品者無上正真之明法也佛先睹之以教知士弟子承之而𧗪矣慧印曰三尊中佛為尊獨能說七覺意為懈怠未現法是三昧不可盡佛以七覺淨定獲無盡之明也得一切願菩薩日已如淨誡者不犯三十七品根株是闓士大士所作以至無極慧世尊緣一覺應儀皆由之得道可謂無上慧者四意止為何等或見比丘自身身身相觀行止外身身身相觀𧗪止內外身身身相觀行止師云自身己身也外身彼人身也內外身謂草木身也己身人身草木身皆非常有𧗪家照然止意著道故曰𧗪止安般解曰息從內出息中具有四大而心在中謂之內身也息由外來四大亦爾禪家以息為身繫意在息無令身想矣盡意念以却世間癡心不便盡盡心也用也不便眾邪也𧗪家盡心教道力之大者當用却三界癡賊主誤己心令不樂三活之寶者也一說云癡𤻀却道心明心不便於𤻀故曰不便也自痛痛痛相觀𧗪止夫心喜曰痒憂曰痛𧗪家獲六欲即不喜失之不慼法鏡經曰利衰毀譽稱譏苦樂不以傾動也垢盡內淨心寂苦空故曰痛痒止也外痛痛痛相觀𧗪止內外痛痛痛相觀𧗪止盡意念以却世間癡心不便自意意意相觀𧗪止想像也意所存曰思髣髴如睹其容之處前曰想自觀己意觀彼人意又觀草木俱因四大為體云為之類睹其非己有心即無所復欲矣偈曰吾我人及與壽亦不計有是形意不念有與無智慧者當遠離斯所謂思想意止者也外意意意相觀𧗪止內外意意意相觀𧗪止盡意念以却世間癡心不便自法法法相觀𧗪止外法法法觀𧗪止內外法法法相觀𧗪止盡意念以却世間癡不便法十二因緣法也心所想即如想成形以法觀法其法一也但以疾心造無量之想而有無盡之身色痛痒思想意止生死意亦止生死意止識寂無往來想矣安般曰念因有分念盡無有斯空不願無想定向泥洹門也慧印經曰空無所著是為泥洹斯生死法止者何等為從四意正斷或比丘有未生弊惡意法發方便令不生勸意不捨方便𧗪師云四意止也或若也法十二因緣生死法勸邪根深廣懼其復生當豫發道力進意德守道無懈怠矣精進攝制意捨散惡意是為一斷意謂𧗪家精其心進其志攝制六情舍眾欲散諸惡念進就根力已生弊惡意發清淨法欲斷勸意求方便𧗪精進攝制意捨散惡意是為二斷意清淨法謂止觀也制止邪念斷諸欲根觀四非常謂之淨法未生清淨法勸意發方便令生𧗪精進攝制意捨散惡意是為三斷意已生清淨法令止不忘令不減止制止淨𧗪情無忘之勿令𧗪減也令𧗪不啻令𧗪足啻多也足滿也當進德𧗪就無盡之意令道滿足也發方便𧗪精進攝制意捨散惡意是為四意正斷何等為四神足或有比丘為欲定斷生死隨𧗪增神足師云欲得定意以斷生死栽隨𧗪而進增益道志以成神足也惡生死猗猗猗十二因緣輪轉無寧𧗪家惡厭之却欲猗盡猗欲六欲也從不便意生遣離去十二因緣諸惡行之原矣非便己者也𧗪家當疾遣之去無令為己累故曰遣也是為一神足精進定師云定定在進取深𧗪也斷生死隨𧗪增神足惡生死猗却欲猗盡猗從不便意生遣離去是為二神足意定斷生死師云嫉恚疑滅意即寂定謂之意定隨𧗪增神足惡生死猗却欲猗盡猗從不便意生遣離去是為三神足戒定斷生死隨𧗪增神足惡生死猗却欲猗盡猗從不便意生遣離去是為四神足四意止四意斷四神足為已說具師云內𤻀盡淨明盛眼能洞視無極之表耳能徹聽身能飛行變化萬端心明往古來今已及眾生心念口言身諸所更無微不察佛緣一覺應儀四神已足不師受故曰神足矣何等為五根信根精進根念根定根慧根是名為五根師云樹非根不生道非信不成為道德之根信根立道乃成故信為首精進在𧗪勤存身若絕邪𤻀念習志于淨定觀四非常入三活門慧印曰是尊慧入慧門慧門所謂三活門者彼根應何義根為根義屬為根義根道根屬屬道也葉枝節華實五事雖殊俱屬於根信精進念定慧五德皆屬於道故曰屬可喜為根義不為同事為根義可可根立也喜悅也不同事別流也𧗪家獲道五根喜以殖德與俗相背終始別流喜而自可故曰可喜根也是名為根義何等為五力信力精進力念力定力慧力是名為五力彼力應何義無有能得壞為力義師云夫已得四意止者五根即立五根立道力即成天女玉色不能亂其目名樂妓聲不能災其耳眾香上甘魔王之尊飛行皇帝之榮六情不為迷志如虛空莫能動者謂之力有所益為力義道𧗪曰降德潤群生謂之益矣有膽為力義魔兵億八千萬不能動菩薩一毛道力隆赫魔王降伏謂之膽能得依為力義依依空𧗪四淵不能沒由依船度海是名為力義有七覺意何等為七覺意一念覺意師云覺覺善惡也惡念生即滅之道念生即攝持謂之念覺意矣二法分別觀覺意法善惡法觀寂諦觀分別真偽擇取淨法可以免三界者矣安般曰擇法覺意三精進覺意四愛可覺意愚者愛六邪可之以為寶上明十二神照其必為󰲑轉心以受道可三法之高𧗪十󱆉法云以直𧗪消邪𧗪斯義如之也五猗覺意智士常以意猗四意止色痛想𧗪四陰起即覺滅之謂之猗覺意矣六定覺意得止斷神足根力意即寂定在其所志分別除𤻀守道淨𧗪究意高德進心取道雷震之嚮不能聞其耳故曰定矣七護覺意意危難護其妙難制若𧗪在欲慎將護之使其出欲在色在無色護之亦然故曰護覺意是名為七覺意有得道者八種道𧗪何等為八一直見見三界非直皆為幻化唯道有常進意取之故曰直見也二直𧗪非三尊淨𧗪終而不𧗪也三直語非佛教不言之矣四直治以無欲為治矣五直利以道淨𧗪為利六直方便諸佛以三十七品為度世之方便七直意意遠三界直出十二門不復邪傾謂之直意也八直定是名為八道𧗪定定在三十七品及三活斯四十品者佛之尊寶也󱆊真經曰心入泥洹從本本寂而復寂是則為寶又曰心合三十七品用度諸苦是則為寶夫寶世事之謂八種道𧗪為墮合三種一戒種二定種三慧種三十七品總為八道𧗪合為戒定慧戒淨度欲界定淨度色界慧淨度無色界於戒定慧有願想謂之垢也受三界欲色識無出斯矣彼所直語直業直治是名為戒種彼所直方便直念直定是名為定種彼所直見直𧗪是名為慧種皆從是教誡令不啻教誡令不啻教意令不啻慧教誡不啻多也𧗪家由累劫持戒積𧗪不虧故令戒多也修禪累久故令意𧗪過四禪深入諸定學於諸佛解慧無量雖然無以為足矣當進其戒定慧至於得道故曰不啻彼戒種比丘為拔瞋恚亦𦼇本為散瞋恚結散牽也以恕己四等拔瞋恚毒散諸怨解眾結興慈悲喜護普濟群生也為合恚瘡恚毒興而身命危謂之瘡矣恚滅瘡合矣為識苦痛為度欲界苦身也身生老病死其痛難云𧗪家照之厭身苦斷欲滅恚度欲界也彼定種比丘為拔慳𦼇本為散欲結為合欲瘡為知樂痛為度色界定止也獲六情所欲謂之樂失之即𤺙謂之痛當以戒求道而默存天樂夫福禍之原樂苦之門𧗪寂照遠知後必苦拔六欲之慳滅色身之想定在四止不受彼樂謂之度色矣彼慧種比丘為拔癡𦼇本為散癡結為合憍慢瘡為知不樂不苦痛為得度無有色界是為三種不苦不樂謂意未念善又未在𦼇中間瞢瞢後受𤺙身此身更苦斯為痛矣𧗪家意在空不能空空不色天樂空心結在之世有佛如恒沙而已不能受間福盡入三𦼇道更諸苦𤺙斯為痛矣慧者以非常苦空非身眼觀視三界無針鼻之土可免死不受苦者即念空滅願就淨無想入三活門慧印曰空無所著是為泥洹也比丘止為拔三𦼇本散三𦼇使合四瘡知三痛度三界三𦼇三毒也四瘡者一欲瘡二見結瘡三戒願瘡四身結𧗪瘡心為三毒因受彼四瘡其使難察故云使矣三痛三界也識神受𤺙因流無際𧗪者當三毒積德莫休趣至泥曰為限矣明度經曰若內菩薩使入深法當𧗪空無想無願無識無生滅泥洹為限也何等為十二種十二種因緣也分為三部𧗪上四事屬過去中四事屬當來也從求如求等生從從癡也如如其所求等俱也謂識舍本淨從未𤻀即如其所求十二因緣次第同時俱生也故曰等生也從癡因緣令有𧗪癡冥也𧗪也謂群生識神沒在癡冥由盲者不明安危去福就禍識神本癡樂身苦不知親為己尊而欲意向之遂依受身中心經曰本從癡中來今為人復癡斯之謂矣從𧗪令有識識知也魂靈受身即知好惡而有憎愛之心也從識令有名字字色也痛想𧗪識名也地水火風可見謂之色矣從名字令有六入由五陰受身令六情生而有六邪入從六入令有致六情備即致色聲香味細滑眾念了本曰更樂眼更色心樂之謂之更樂矣從致令有痛痒從痛痒令有愛老至身病命終毒痛癡心戀愛言之哽噎謂之愛也從愛令有受以愛之故五陰盛猛受後生栽其為無量從受令後有由受盛陰令有後身殃禍輪轉纏綿不絕從有令有生已有盛陰識神因親受身更生從生令有老死憂悲苦不可心致𤺙如是具足苦種為致習四大萎枯曰老命盡神遷曰死內熱心痛曰憂存之噓唏曰悲荷負重禍曰苦若斯眾事心所不可不樂而自來求離而不勉心滿內結曰𤺙識為種生十二因緣令苦備足而不以苦者以其說習之久矣生死以苦習為本道以盡為基基立道焉得不成乎癡已盡便𧗪盡已𧗪盡便識盡已識盡便名字盡已名字盡便六入盡已六入盡便致盡已致盡便痛痒盡已痛痒盡便愛盡已愛盡便受盡已受盡便有盡已有盡便生盡已生盡便老死盡已老死盡憂悲苦不可心𤺙便盡如是具足苦種便得盡十二因緣盡即泥洹矣彼癡名為不知四諦如有諦諦有苦習重禍已為之困而不知止欲盡𤺙觀淨得道安康無患而已不受謂之癡也不解不見不相應不受不解不解根是名為癡道正而群生心邪與佛教違謂之不應矣彼癡因緣𧗪為何等為六望受何等為六色聲香味觸法是為身六望受是名為𧗪六情望六邪而心受之以成法也彼𧗪因緣識為六身識眼耳鼻舌身心是名為六身識六識所興輒種身像故曰六身識也彼識因緣名字字為色名為四不色陰痛想𧗪識是為名不無也謂痛想𧗪識無形可睹故曰不色矣色為四大本謂地水火風是上為名是四為色是二相連共為名字身強者地也軟濕水也溫煖火也氣息風也斯四大可見謂之色識神為斯名色因于三界也彼名字因緣身六入受眼耳鼻舌身心是名身六入受彼六入因緣身六思望眼耳鼻舌身心是名為身六思望彼思望因緣身六痛眼耳鼻舌身心是名為身六痛彼痛因緣六身愛色愛聲愛香愛味愛觸愛法愛是名為六身愛彼愛因緣受為四受一欲受謂處欲界受欲身也二見結受色天見色心結受生死栽不以身加三戒願受𧗪家戒當以求道而樂天福願升天庶彼延壽謂之願受四身結𧗪受結心作𧗪慕為身為身由結𧗪得指解結由愚者以不淨為淨致受入欲淵以苦為樂致受入有淵以非常為常致受入見淵以非身為身致受入不明淵四受四淵二義同歸矣是名為四受彼受因緣有為三有一欲界二色界三無色界是名為三有三有有三界生死身彼有因緣生為上五陰六持六入上謂上所說三部已有三部識神輪轉受生蓋無寧矣己有如有己有已有上三部邪識神因之作𧗪如所種有有身像故曰如有也生聚癡舍聚五陰六入諸事共依四大生即有五道生死已住墮致分別根往往至三部所墮墮三部𧗪致致六情分分別諸根已入得有六情根具者色則入眼五情俱然得者六邪得六情也六情不得見故曰得也有有生老病死三界諸患眾苦備矣是名為生死為何等名為人人所在在所往已往壞已過人人群生也所在所居所往謂識神所往地不同也壞敗也過去也所往受身無不壞敗命無不過去偈曰非空非海中亦非山石間無有地方所脫死不受苦斯義如之死時是命亦根已閉塞是是群生也命息也根六根也群生死時息絕身冷六情根都閉於是魂靈從去曰死也是為死上本為老後要為死是故名為老死偈曰適生便病次當老死斯義如之癡相為何等為冥中見冥識神本沒在三毒五陰窈冥之淵又以六情採受六邪以自覆弊謂之冥中見冥矣道地經曰譬如夜極冥人復於冥中閉目行是何時當見明斯癡之相矣如有不解如冥也神靈捨身受身隨𧗪受報其事真有而愚不解中心經曰不知生所來死靈所趣謂之癡也令從是致墮𧗪想處𧗪相為何等為令後復有是為𧗪相上從是發起上癡也從癡發起遂至𧗪相故云上從是發起法句經曰癡十二因緣之母令從是致墮識處識相為何等為識物識事是為識相識生分別事物故六識相矣令從是致墮名字處名字相為何等為俱猗云五陰𧗪相猗以成諸使是為名字相令從是致墮六入處六入相為何等為分別根是為六入相令從是致墮思望處思望相為何等為相會更生是為思望相眼與色會識神樂之謂之相會更也了本云父母識為三會更令從是致墮痛處痛相為何等為更覺是為痛相令從是致墮愛處愛相為何等為發往是為愛相內情愛欲而心發往令從是致墮受處受相為何等為受持是為受相受受諸欲而心持之不捨令從是致墮有處有相為何等令墮若干處是為有相已受則有身處若干云其非一處受身令從是致墮生處生相為何等為已有五陰是為生相生受身則五陰現是為生相矣令從是致墮老處老相為何等為轉熟是為老相令從是致墮死處死相為何等為命根盡是為死相令從是致墮苦處苦相為何等為身急是為苦相謂命盡四大分諍痛𤺙無量故言身急為苦也令從是致墮不可處不可相為何等為心意急是為不可相不可處謂老病死處也命擾謂之急也雖心不可會必往之維摩詰曰身身為窮道會老死故斯義如之令幹從是致墮悒悒憂悒悒相為何等為憂五陰五陰為幹百八𧗪為枝條沸迦沙經曰斷其枝幹截其根莖不復生栽是之謂也令從是致墮愁𤺙處悲愁相為何等口出聲言令致悲𤺙懣懣為𤺙𤺙亦為懣出聲謂為病者臨亡與恩愛辭別之悲聲九絕處為一切𦼇𧗪令部伴九絕處者其宜在下從流行謂癡流行至生死迴流三界故謂之流為有二本從有結罪為三𦼇本亦有四倒彼二本罪𤺙為何等一為癡二為墮有愛名為二本三𦼇本為何等一為貪欲二為瞋恚三為癡惑是名為三𦼇本有四倒四倒為何等非常念常是為思想倒為意倒為見倒是為一倒計苦為樂非身為身不淨為淨思想意見倒如上說是名為四倒彼癡名為不解四諦不慧背四諦向四顛倒謂之不慧也不見不見佛也不相應不解受為𦼇是為癡不解不歸命僧受佛深法斯𦼇莫大謂之癡矣彼有愛為何等為所世間欲發往不捨是為有愛是名為二本不捨者謂之孝之不捨須臾也彼欲貪本為何等為所在所種貪種殖也所在者謂在五道中在在所種貪為奇珍寶為奇財產為奇嚴事為有嫉在奇奇彼也謂群生見可欲之物靡不有貪嫉之心在彼故謂之嫉在奇貪可貪欲可往愛相愛哀相往不捨是為貪𦼇本專愚小人貪者可貪邪欲相投彼此相愛愚愛相哀始有眾生已來傳之不休迴流受禍更之至今經曰道𧗪者以道相然相可相類類以道聚高志相生凡物以邪為正以穢為淨黨類相求以非相濟謂之本惡也是本為誰為所有貪為身非法𧗪口非法𧗪心非法行亦餘俱相連𦼇種所作意念是法本是故名為貪𦼇本誰者問告斯諸惡誰乎答云由身口心非法之𧗪餘因緣亦然法本者真慧正法之本也邪慧謂之𦼇本矣彼瞋恚非法本為何等為在人為在𧗪恚相恚夫𧗪在人也小人貪六邪己欲專焉睹彼獲之即嫉生嫉盛即瞋恚發賢者恕己𧗪仁小人專己𧗪毒己恚往即彼來謂之恚相恚不忍不識愚者無明為名色狂不能以道力忍伏邪心申愚遂非不識禍難之害由貪嫉生故曰不識矣因緣瞋瞋恚發評諄評諄由評彈瞋恚之忿繳兇氣泄出為謗訕矣念不可說不可所念說不好令意却非三尊志之所存而念之曰念不可非十二部經法而陳之謂之說不可不可所念說而念說之謂之不好令心却入惡𧗪是為恚非法本是本為誰為非法本所身罪所言罪所心罪亦餘所相連意念為是法本是故為瞋名為非法本彼癡惑非法本為何等不知四賢者諦如有四賢者諦謂賢者四諦也自佛下至溝港六雙十二輩為十二十二賢賢者以無量之明睹真有四諦而愚者不知曰不知也不解不見不相應不解受非法或隨或受或在或不識或癡冥在冥蔽覆令冥令無眼令慧壞知盡不能致無為度世癡冥心也在冥處五陰也云本癡冥又處在五陰重以五蓋自覆令其眼盲慧壞知盡沒于四淵流于諸海轉輪三界不獲度世無為之道是癡惑非法𧗪本是本為誰為惑非法身𧗪作口𧗪作心𧗪作亦所共相助非法意所念非法本是名為惑非法本謂十惡輩助身口意失為非法本彼當知倒亦當知所倒當知從所倒當知是彼彼修家也𧗪家當知世心廣倒與道心違謂之知倒也所倒者非一倒也從所倒者心愚無明從邪因緣受倒逆倒明者當知之彼有一倒從一倒為四倒從所有為三倒何等為一倒為對或受非常為常苦為樂非身為身不淨為淨是為一倒何等為四倒所有身痛意法是為四倒何等為三倒一為想二為意三為見是為三倒使一想之中見有四倒意見亦然彈指之間意九百六十轉故曰使彼所可意根相連著連著者謂邪倒之想首尾相屬謂之連著若色若像為受想是為欲想癡意習所睹色人之像心即執存尋之成欲故曰欲想矣以為有欲想相隨久不斷自有眾生之來心邪𧗪或背淨向癡望嬖為法傳之久遠于今不斷在意念是為欲念種若彼所想分別受是名為想倒分別謂六情各有所受聲色分流中心經曰目但能視不能聽斯之謂矣彼惑意不如有受所從不應受解是名為意倒如真也真有四諦彼愚心惑而不受也所從從諸倒不應不應道𧗪而受六邪謂之意倒所以受不捨在意念在色不不捨諸倒存之在意在色色身也存身亦爾不淨意計淨聽可意念已快所見受往是名為見倒聽從也受往往受也從愚心所可勤意念之快目所見往受諸欲謂之倒見矣彼所見已為相分別應當為十二倒何等為十二在身有三在痛有三在意有三在法有三有四想倒意倒亦有四見倒亦有四亦為在入因緣相會色在入謂色不入眼眼往求色是為會色令為十二倒身三痛三意三法三合為十二倒在身有三者謂一想倒二意倒三見倒此倒中有四倒四倒者以四非常為常為四倒為如是六已有十二因緣即有六入為七十二倒從本得因緣起隨因緣多少無有量雖有七十二倒隨因緣起即是倒無有量數也不可數在人無有數無有數倒在人意起即是倒也彼五陰為四身有四身者身痛意法也想陰與𧗪陰合為法身矣從所有色陰是屬身色陰為身痛陰為身意陰為身從有痛陰是屬痛身從有識陰是屬意身屬意身者為識陰屬意也從有想陰亦𧗪陰是屬法身法身者謂身中六分法也亦謂受若干生死法從有是五陰令受四身因緣有四身上身四也因緣十二因緣已有五陰則有四身令十二因緣具足矣彼身不淨計淨是為身倒彼痛苦計為樂是為痛倒彼意非常計為常是為意倒彼法不為身計為身是為法倒為欲正四倒故佛為現四意止為說分別彼為身身相觀𧗪止為不淨意念淨倒得解佛睹群生心沒盲冥之淵以為直廣倒反正故分別說四意止令觀坏器實難保侑明者先寤即還三界𤻀淨其心入無謂之從倒得解也彼為痛痛相觀為苦計為樂倒得解彼為意意相觀非常計為常倒得解彼為法法相觀非身計為身倒得解彼冥中冥如有不解是為癡相令墮所倒處欲得往是為愛相令從是受色為身故令欺奇是為貪相令墮不與取奇他也不與取盜也以身之故輒有欺心施於他人謂之欺奇色不來惠眼而眼默往取色六情皆往故曰不與取所可不如意是為恚相令墮殺處為不解事是為癡惑相令受邪墮邪處為作彼所𧗪法不却受相謂意不却諸惡從其所施𧗪故受惡相是為令墮有常想不知身四大謂之身也軀軀者體也六情謂之體物物謂身中三十六物也為更相會相令計樂想為墮身處為不解謂意不入三十七品解了之所法相為有身想令墮是為是我所處為墮受色像相令計是為淨想令從是墮不攝守根處謂不攝守六情根也是為九品為已分別為一切不可𧗪非法伴已說伴六情伴也眼與色為伴六情同義竟是多聞者能解多聞博見能解是耳不多聞者卒不解卒遂也不多聞又不廣見執行陵遲遂不解是是為慧人能解不慧卒不解謂愚癡之人不廣學多聞始聞之卒不解是𧗪者能解謂𧗪是者能解之耳不𧗪終不解是不隨行不解有九絕處令一切淨法部墮聚合何等為九一止二觀三不貪四不恚五不癡六非常七為苦八非身九不淨是為九師云絕謂與惡意斷絕也得止觀𧗪不貪世間愛欲無瞋恚愚癡之心覺知非常苦空非身不淨之諦也彼止名為意止在處能止已止正止攝止不失止不志心寂然一一向念是名為止師云謂在身處能止在痛在意在法輒能止意不志也正止四意止攝攝六情寂然得定意也一向念者如安般六情在在一向也何等為觀觀名為了陰識神微妙諸陰難察當諦了理觀一息中有五陰也謂初數息時為風氣謂之色陰念息恐受為痛陰有是二念想陰從息至想為𧗪陰已知息意為識陰是為一息中有五陰也分別知五陰是為了陰也為了持總持六情為了入當諦却六邪無令入六情了名字了從本生四不色陰為名四大為字也從本生言本從十二緣起五陰六本從所入生也了從本法已生法生死法也當明了知之了苦了習了盡了道𧗪謂𧗪道者當曉了知苦習盡道為了四諦了從善𦼇從是法生當了知善從盡道生𦼇從苦習生𧗪家當諦了之了增復增復增道行了白黑道為清白世為濁黑黑冥也了是可隨謂道𧗪可隨也不可隨謂邪𧗪不可隨分別知是白黑輩如有分別謂諦分別白黑輩也為拕拕拕𧗪也謂道可行不拕謂邪欲不可𧗪為下下欲重擔復下復下下道思所𧗪思復思慎無忘為念念念數息復念進𧗪盡道原謂之復念安般曰念覺種意是之謂為思觀謂諸所觀常思念之為識識憶也謂與學者常憶識已所𧗪也為慧得還盡無不知為眼眼道眼也已得道心眼無不見為謀謀謂善慈權也為滿觀已遍浹滿足其𧗪為解解道奧脫三界為慧為明解道奧度三界得無不知為一切見重云慧明者謂斯𧗪為慧中之慧明中之大明矣慧即曰清淨慧法斯義如之也為欲欲欲道也其心常樂道𧗪為光御已滿解慧明心之樂斯法者普慈弘潤光被十方群生蒙澤故曰為光為敢不離一已解了不敢不離世諸穢垢為觀法法三十七品法也為覺意從自覺得無不知也為直見直八直也見道迹也為道種𧗪三十七品為下道種是名為觀亦有若干二輩觀意已覺見為下道種是故名曰觀若干二輩者謂道淨世𤻀其事多故曰若干也一為淨觀謂空閑寂淨觀三十七品為淨觀二為不淨觀觀三部𧗪為不淨觀三為清淨觀謂意念止為清垢盡為淨故言清淨四為不清淨觀五為黑觀六為白觀七為可𧗪觀可𧗪者淨法可𧗪觀業為寶矣八為不可𧗪觀九為罪𧗪觀罪𧗪觀者觀履邪入三惡道以惑心十為殃福觀謂觀知何𧗪屬殃福十一為縛觀觀知識神縛在十二因緣十二為解脫觀知捨十二因緣當得解脫十三為有所益觀已得解脫為有所益十四為失無所益觀失失道𧗪無益於己十五為往觀往觀謂六情往至六倒許色聲香味細滑多念十六為還觀還還觀身十七為受罪觀作十二因緣為受罪也十八為除罪觀觀斷十二因緣為除罪是故名為觀亦為二因緣令有是說止為一切天下人有二病何等為二一為癡二為愛是二病故佛現二藥何等為二一為止二為觀若用二藥為愈二病止觀為二藥癡愛為二病佛以止觀治二病謂之愈病者令自證止滅愛觀滅癡癡滅得道之證貪愛欲不復貪止觀道滿癡愛即滅飽於道者不飢於俗謂之不復貪矣念意得解脫癡已解令從慧得解脫得四非常直淨之𧗪即無三界志謂之解脫矣彼愛欲藥為何等為止愛已解意亦解意已解病便愈愛之為病止為下藥彼癡藥為何等為觀癡已却解從慧解脫為病愈如是佛說如是二法當知一為字二為色二法當捨一為癡二為愛癡與愛者謂四陰為字四大為色合身中但有癡愛名與字𧗪家當以止觀往消索也二法當自知一為慧二為解脫二法可𧗪一為止二為觀彼止已𧗪令識色已識令愛得捨知四大為識色意即不染色矣不染色者即不墮望故言識色令愛得捨也愛已解意便得解脫自證知止已行滿足便得捨癡止𧗪滿足便得捨癡已得捨癡便從慧得解脫自證知若比丘已二法自知字亦色已二法捨癡亦愛如是齊是便無所著應行畢謂止觀除癡愛為𧗪畢也欲度世是為尚有餘無為未度無為未度者謂已泥洹未泥曰已無為竟謂已得泥曰也命已竟畢謂不復受生死壽命便為苦盡令後無苦彼以有是陰亦持亦入已盡止寂然從後無陰亦持亦入無相連不復起謂惡意滅不復起生死是為無餘謂惡意盡滅無微餘已得度世無為畢是為二無為種彼不貪清淨本為何等為三界中不得不望不求已得三定者六情不復於三界中有所求索也謂之清淨本是名為不貪清淨本是本為誰為不貪身清淨言清淨亦餘相連清淨法意所念為本謂無復邪起所念在三十七品經也是為不貪清淨本亦有清淨本佛說為八種行是清淨本彼為三清淨道種是為不貪本何等為三一為直方便治二為直念三為直定是為三清淨道種本是故名為不貪清淨本彼無恚不犯法本為何等若忍所𧗪未來為不出恚忍因緣為不恚不恚不受殃無恚無瞋亦不瞋有恚即瞋到若無恚即無瞋也無怨亦不想怨是為無恚不犯法本是故名為無恚不犯法本亦有三清淨道種一無恚不犯法本為正語二為正業三為正致利謂得道者為致利也從身意上前取八道𧗪亦謂從發意止至得道為致利也是為三清淨道種是故名為無恚不犯法本彼不惑清淨本為何等為從慧見四諦如有如有應受清淨不愚不惑不隨惑亦不墮惑謂以得三十七品終不墮是諸惑事也慧明明相見謂三毒已除為慧明通八直道為相見也從清淨法是為不惑清淨本是本為誰為不惑清淨所身𧗪所言𧗪所心𧗪亦所相連清淨法為意思惟相念所法本法本三十七品法也亦為從二清淨道種為不惑本一為直見二為直𧗪是為從二清淨道種本是故名為不惑清淨本是為三清淨為八種道已份在所隨應份音如部分之分隨佛教應應三十七品𧗪也非常為如是彼非常想為何等一切所𧗪是非常想所想計知是為受已有想計即自知遂作不息為受也是為非常想亦從有世間八法何等為八有利𧗪家獲極供之利心不悅豫矣無利修德而累耗謂之無利也名聞德馨遠香謂之名聞不名聞𧗪備德高為群邪所遏謂之不聞矣有論議清淨淡泊邪黨虛謗謂之論議無論議德高遏謗不以憍也若苦殖志守道而艱患相紹或有灰滅之禍三塗之罪謂之苦若樂獲天王之榮從心之願謂之樂也為意不墮不受墮樂也處榮不憍𧗪不墮落邪巧炫耀六情不受利不為喜耗即不憂法鏡經曰利衰毀譽稱譏苦樂不以傾動斯淨定之仰者矣從若干思不受止護觀思惡得止護觀不使失適也止止不受上若干思想也𧗪是二意故惡止也是名為非常想彼苦想為何等為一切世間行是為苦所想覺知受謂知苦而竟故受𧗪家當覺滅之也是名為苦想從是要為何等望苦想為已習已增所念已多一切眾苦從習增多矣為貪已足貪從萬物生望從危生瞋從嫉生愚從不問生癡從冥生貪望瞋恚愚癡是為足也為不墮貪謂人從貪望得老從瞋恚得病從愚癡得死從福德生故𧗪家已得三十七品妙𧗪即不墮貪為意不受不墮相牽不墮牽連也言道意連屬不使墮生死不念不念惡也若干意護觀為已惡為得止已德惡六情也得止得止觀也從是思望致是要彼非身想為何等為一切法不計身不墮身言一切四大法不計為身身者非常之物明者不墮身想也為想知想受是名為非身想從是為何等望致非身想已為念思為已增令是是自計我是是者言自計是我身也為是為意不受捨若干態態八十四態也言已覺八十四態即捨不受也不受跓為觀𤻀惡得止不受跓者不跓息也所以能却八十四態者正從觀惡露得止意也是為從是要致要者為作非身想為要致彼惡不淨想為何等為一切世間𧗪為不淨所想自知受是名為不淨想從是想為何等望致不淨想已為念為思為已增令世間五樂意却捨意不牽不受不復墮若干念以得護為𤻀惡得跓是為從是要致要致者作非常想意彼為四思想念𧗪四思想思想四禪也念斷不𧗪也何以故令知五陰謂以得四禪即知五陰所從起故佛說是分別見彼不淨想𧗪為令色陰從是解謂四大惡露皆屬色𧗪家存身內𤻀以却色欲故曰從是解也彼苦想𧗪令痛陰從是解𧗪家覺身苦痛陰即滅也彼非身想行思想陰亦𧗪陰從是解得非身念想𧗪二陰滅也彼非常想行令識陰從是解識識萬物非常意不貪著故言識解也彼從止𧗪止攝也攝六情還意不復受是為止想也令愛從是解彼從觀𧗪令癡從是解彼從不貪為捨貪捨去華貪意無有微餘也彼從不恚為捨恚彼從不惑為捨癡彼從非常想令解有常彼從苦想為解樂想彼從非身想為解身想彼從不淨想為解淨想彼從止攝意能得還是為止想令從是止禪止跓也跓意於四禪彼從一切法寂然能得解受是為觀想令止跓一切知從觀得止住觀分別一切為住一切知也從欲能得還想是為不貪相令還不與取止色聲香味細滑邪念名之曰不與取也𧗪家已得四禪還六情不復受外六欲故言還不與取也已後不復生癡是為無有恚想令從殺還得止識事亦物是為不惑相為令得止止所世間所𧗪為所法能受相是為非常想令知從生亦知從滅從生者貪欲生𧗪者知所從生知所可滅也識為是處識識是三毒處也為世間𧗪作世間更所所識想是為苦為所思想是為痛種處一切所法不住想是為非身想是為思想是已見身屍已壞青膖為受是相謂是上說言受死相是為不淨思想思想念上說為不淨也從是為悔却令寂然止是為九品處已分別說見現九絕也為一切無為部謂定部伴說具足是為誰知多聞少聞不為慧者不慧不為常意在經為意相連生為從不分別觀令不得非常想不受非常想令從是墮五樂令五樂覆蓋從所應𧗪失令不解苦想令墮五陰受入令為意計是身若干本非一本不捨不觀令不墮非身想為意在顏色樂計是身為淨不計是皮肌覆令不墮不淨想不住受不受愚者倒想矣也止是想不信令無有想不受喜為從是四種已除四種四非常也墮得無為種處佛說信根比丘欲見知當求在四溝港種為清淨法𧗪安般六事得𧗪為清淨乃墮四意止也不捨方便相令致清淨從清淨發起令墮四意止佛說精進根比丘欲見知當在四意斷過去所更更四意止矣相念不忘為從不忘發生墮四意止佛說念根比丘欲見知當觀在四意止為一意想是為定從不惑起令墮四禪處佛說是比丘欲知定根當知在四禪數息為身意止相隨為痛痒意止止為意意止觀為法意止是四身止五陰便止是為還還淨是應四禪也從本校計為慧如有能得持持持六情從是發起令墮四諦由大智總持六情令意墮四諦佛說慧根比丘欲見當在四諦為有四輪好郡縣居輪依慧人輪自本正願輪宿命有福輪輪者喻車輪也能載致物言人有是四輪亦載致人於道也四輪應四諦四禪為屬道𧗪也百法四輪義同也彼為道德共居相是為好郡縣居令得賢者依止處以得道德依猗相是為依慧人從是為墮有正願處以得正願相是為身正願令墮福處從清淨行有所入相是名為福令致墮五樂處謂五根為五樂處也彼為戒法十一本一為色持戒無悔色身也身持戒不犯七惡二為已不悔令得喜意謂身不犯惡故令意喜三為已有喜令愛生四為已意得愛為身得猗五為已身得猗便得樂猗猗四意止也得樂得道樂六為已意得樂便得正止七為已意得正止便知如有八為已知如有便寂然九為已寂然便得離離五陰冥十為已得離便得解脫十一為已得解脫便見慧謂已解非常苦空非身為有慧有慧便知生死已盡十二因緣滅即生死盡也道𧗪已畢所作𧗪已竟不復還受苦得三活謂之畢淨𧗪足意漏盡謂之竟直入泥洹不還三界受眾苦也戒相為何等至命盡持戒令從是致無悔身不增罪相為無悔從是致喜令得喜處可意相為喜令致愛處喜足相為處足滿令致有猗處猗三十七品從𧗪為是為得猗相令致樂處已無𤺙為樂相令從是致定處致定處者謂在所得定處也一說言滅去惡意致善意著之處意隨使不忘為定相道力能制意使之不忘也令致如有慧處不惑如有相隨相是為寂然處若知非身是為寂然相得非身念意即寂定令從是致相別離處不近會為相別離意淨即與穢離德遠不與惡會為從是致解脫已為非法𧗪不受殃若獲不退轉及溝港道不復於大山受宿殃也是為解脫相令致解脫慧見慧見見四諦慧也為有四道德地何等為四為四行者福彼若如有知智謂世間人但知六入耳道人所知者知四意止是為見地為得道迹道迹謂須陀洹是為得道福彼如有如有知是為惡却離如有知者言如事𧗪知三十七品已知三十七品其意清淨便惡六情所受為却離三界是名為薄地為有往來福往來者謂斯陀含所住地三毒薄少義在安般彼以惡却為不用惡惡是身不用不用世榮是名為相離地彼已相離是為不復還福不還阿那含也終生天上不還人間謂之不還也是名為欲竟地無所著亦𧗪者福是何義問義何趣為道弟子有八種道𧗪謂上四人種道清淨皆得入道𧗪是名為𧗪者為是是福是故名為𧗪者福何以故為𧗪清淨為名是為清淨福是為道德有八種清淨道𧗪為是是福是故名為清淨福彼為應得道迹云何已諦相應道已得道迹與四諦相應也弟子便斷三縛結彼為三縛結為何等一為知身非身二為無疑三為不貿易𧗪戒持戒之士以取三活治無想定救濟三界不以此戒貿易天上榮樂已斷是三縛結道弟子便墮道迹不復墮惡道畢竟道七更天上亦人間已更所在往來便斷苦從苦得解謂溝港七死七生乃得應儀是名為見地為得道迹福見地見道地彼何等為令意墮是身亦知是身問何𧗪令心或有身以為有乎答曰五陰令惑矣癡為以不聞為世間人不見覺者亦不從聞者受教戒聞者亦為未分別現正法為意念是色為身遍覩色為身是色亦為身色亦是我身痛想𧗪識亦如上說已如是得觀便受五樂得觀謂愚者邪見墮五陰為身即悅五欲以為樂也了本曰為在疑中令疑正要如是佛說為癡斯其義矣令為受是身愚者以五樂為榮樂受身想如是捨身受身輪轉苦也為墮身墮沒也意沒在身矣令意念我為是是是身也云我所見實為真正其諦爾也我為以是著相連不得自在牽相隨如是有所忍愚者自可以為已志之所尚者是也縛著于俗隨之生死忍受罪庶無所辱顏矣所可為意為可受已受見隨𧗪所可者愚心所可尋而受之心為𧗪首是為邪見墮受是身邪見者見五陰身以為吾我也彼為見是五邪令墮疑無有謂無有三尊并罪福報也何等為五若為所色為見是身比前比前者前已說五陰更想行識亦爾是為五邪見令墮無有後有餘十五令墮常不止非常想而墮常想也如是見是身已斷便六十二邪見已捨謂已得道者五陰斷已五陰斷六十二邪見便滅也令不墮常非常已非常常為捨便道弟子無倒邪見但為度世夫五陰滅者諸念寂盡無常非常之想大明度經曰汝無念者今覩明度明度所謂度世者也直見為何等令不墮邪見身若道弟子為聞聞三十七品𧗪之得度也為直見見通經家謂如阿難通佛十二部經為已受度世無為為已解度世法解三十七品為解脫世法不復見是色為身遍睹色為身是色亦為身色色亦是我身痛想行識已不見如是如是如上所說五陰之害得四意止者五陰即滅下三結便都解矣便解三結使使疾迅起哉無數也何等為三一為不見是身二為不恚三為不疑已如是道弟子為無疑垢盡明大眾疑解也在佛亦無疑在佛者佛巍巍至尊其為無量淨行弟子亦無疑焉故偈云已無所復淨始不疑不轉斯義如之也為信為喜為佛如是如來無所著正覺慧行已足為樂生死絕向泥洹門謂之樂也為世間已解言教化世間已畢所度已度無有遺餘也無有過是法馭法隨為師馭止也法隨隨法𧗪為教天上天下為佛最上是得信不疑為隨是法𧗪為在法無結無疑為信為喜佛說是法現可學可致謂可致於道也現自更見言諸善惡事佛悉見故為人見之也已解為慧為是所貪飢渴相近已斷人情飢渴于六服道𧗪者已斷之隨已斷謂不隨六情也空無所應得空其心淨其內志與󰲑違故曰不應不應邪也得受不受不受󰲑也愛已壞壞盡言愛欲已盡也已離已盡離愛願盡無三界之志斯謂不願定為無為謂欲無欲志寂無三界想矣法鏡經曰不以意存求於泥洹何況有勞想哉斯無為之云矣以是第二無結一謂飢渴二相延比第二結為無有無十二因緣五陰之結也無疑謂結已解即於正法無所疑也得法隨法𧗪法謂四意止法隨隨其𧗪為同學聚為無結無疑已有受有喜受受道品之也如是受得道弟子為學聚聚會也謂與同志尚偕三界欲學還本無之聚會也正受𧗪為如應受戒已立定已定慧已得解脫已成解脫慧已現已致正受𧗪謂受止𧗪也如如下事相應受之謂戒定慧解脫度知見事𧗪者正受也是為佛弟子𧗪者聚為四人從𧗪四雙名為八人道𧗪四雙八人者謂以得應儀向應儀道已得不還向不還者得頻來向頻來者得溝港向溝港者是謂四雙八人者也為世間所重所尊謂斯八人為世明者所重愛敬而尊之為無有比可祠可事可恭為福地無過是天亦人所事祠神以望福莫若供養斯八聖其福大也是為第三第三者謂頻來已為無疑法安般解曰頻來在欲果中已捨四廣倒無餘疑結也隨法𧗪一切𧗪為苦殃󰲑𧗪為苦也已無疑結已受已喜從愛為習信佛言即結解受法喜愛之無倦為習習道習也道得道矣苦亦從愛習苦由愛欲生不知苦之為苦者以其習之久矣已無疑結已受已解已喜已愛盡是為苦盡便無疑無結已得是受便得喜已愛盡是為苦盡無疑結已解受便得喜為八種道𧗪從是受行令苦盡便不疑不疑不復結墮解得喜若本有疑不解在佛不解在法不解在𧗪者聚本宿也有疑在佛法僧今悉已解不復疑也若本有疑在苦在習在盡在道宿命或有疑意在四諦今悉已解𧗪所惑所不解隨志所疑惑是如是云何是瘡為是已解本已斷樹不復住瘡疑惑瘡也謂是五陰六衰三毒經曰六衰所向夫受之者劇被三百豸瘡人但不覺之耳一人身中凡千八百豸瘡謂眼受色命身得苦為眼罪也六情俱爾如是無數五陰本已解斷譬如樹已擗地不復住立也已散不復現言五陰六衰已消散不復現也從來本法不復生五陰法滅不復生也彼持𧗪戒轉摸貿為二輩一為渴愛墮二為不解避持𧗪戒轉摸貿當以戒𧗪道而轉意貿易天上故言不解避也又安般解曰轉戒本願當以戒求道反求天上榮樂也是謂轉戒矣本願求道而違道就耶不還之𧗪無復有之故曰盡也為意向從是𧗪戒攝守從是當為得天亦天比當為天上彼字為甲玉女當為是俱相樂共居如是望如是可可可天上玉女相樂共居也如是思結相見意向是為渴愛雖持𧗪戒為墮摸貿彼為不解持𧗪戒轉摸貿為何等戒𧗪者為轉貿戒轉貿為何等為意生從戒得淨從戒得解脫從戒得要為從苦樂得度不復更罪福之苦樂得於泥洹或意生從願得度是為不解持𧗪戒轉摸貿已𧗪戒當轉上𧗪三十七品而止戒願求望度世故言不辭何因緣為不解轉摸貿意生從被服被服比丘三法衣也一說云為天上被服亦從願得度世從苦樂得却離謂却離樂與苦也為從是二業被服亦願為摸何等為摸為是二戒被服願意計從是得解脫從是得要從是得過苦樂從是苦樂為得無為從是不正計法不正計者以邪為真也不從是解脫意計從是解脫不正計為是正隨是𧗪如是有隨是上諸行如是便有生死忍可意望結見忍生死也意意可天榮如是為結見非真見也是從是為解從見合望解也是為不解持戒轉摸貿是為二結得道弟子已捨言已得者為捨貿易之𧗪也為無有本已斷無復戒願本也樹已拔不復現從後不復生是法便為已淨戒如得道戒隨𧗪不為破已得道者謂持戒不破缺不為穿穿漏也謂己已具足三十七品其𧗪不漏又安般解曰精進在行首尾相屬邪念不得入其中間謂之不漏是之謂矣不為失不為悔但有增如慧者可言為慧者所可也無有能奪所謂𧗪如法無有能奪其志𧗪便不得定為得從是致定是為三縛結道弟子為已斷已墮道迹不復墮惡法必度世在七往來天上亦人中往來期畢謂溝港七生七死往來上天人中如是七反乃得應儀也言往來生死期畢矣便得出苦要出苦出三界離諸苦有四相應可謂四相應一為已解相應已解苦言溝港已得道也二為已斷捨相應三為自證相應謂不還也言苦已盡斷之謂也四為增滿相應謂應儀𧗪已具足滿彼道德弟子從苦為已解相應從苦已解為應解苦諦也從習為已斷捨相應從盡為自證相應盡自證者謂之五陰六衰十二因緣盡之證也從道為增滿相應彼為止觀俱隨行謂四諦止觀一切俱行一處一時一意處寂然無意也本來有是有意令為作四事何等為四一為苦從苦已解為苦相應二為習從習已斷捨為習相應三為盡從盡自證為盡相應四為道從道增滿令道相應何以故從苦已解相應何以故從習已斷捨相應何以故從盡已自證相應何以故從道已增滿相應謂說四諦盡滿相應也為有譬喻如水中沫行言水負沫使度上至竟為有四𧗪從是岸邊致度岸邊度就斷脈斷水脈也是亦如是止觀雙俱行一處一時一意上要至竟謂𧗪家以止觀二劍斷十二因緣之脈截流取道矣一處者泥洹一時一意亦然為成四事譬如日出上至竟為現作四事致明壞冥現色現竟此四事以譬四諦也義與安般同矣譬如船渡捨是岸邊致渡岸邊謂菩薩作𧗪如波船師致人物於彼岸也菩薩所度亦如是致物斷脈止觀亦如是雙發行發行俱行為一處一時一意上要至竟為作四事為解苦如應相燭為斷習如應相應為盡自證如應解相應為𧗪道要如應相應何以故為苦從更解相應習從斷解相應盡從苦證解相應道行要解相應止觀亦如是雙相連行一處一時一意止要至竟為𧗪竟四事為苦更為習斷為盡自證為𧗪道滿譬如然燈燭上至竟為作四事為作明為去冥為現色為却疑却消也言却疑不解火能消却之也止觀亦如是為作四事為識苦為斷集已得三十七品為知不復受之為盡自證為行道滿譬如然燈上至意為有四義為現明為去冥為現色為盡膏炷止觀亦如是世之為病唯苦與習道之為樂止與觀如然膏炷至盡也雙隨行一處一時一意止至竟為作四事為識苦苦相應為斷習習相應為盡自證盡相應為𧗪道滿道相應何以故為識苦苦相應何以故為斷習習相應何以故為盡自證盡相應何以故為𧗪道滿道相應為從誰應為從止觀何等為應應云何持意繫觀已意繫觀便見五陰苦彼所意繫是為止已見五陰為苦是為觀謂上分別四諦之成敗也彼所為五陰相近謂五陰與六情相依近也可發往欲著願得相往不捨習所是已斷已盡止觀道亦如是令是道德四諦一處一時一意上至竟為令四諦相應如是道道德弟子為是法相法已應是名為見地見道迹也已得道脈至道迹跓為復止觀復重觀增𧗪止令是欲恚使縛為復除為欲愛盡所跡使也得道弟子為往來受以是𧗪足已從往來便壞苦本是為薄地便已竟往來福已來得在德止在道德止復增止觀令餘愛欲恚所使為畢捨欲恚未畢捨未畢捨為使結動輒還入五陰冥中也使結令畢已畢為得道弟子便解下五結已畢何等為五一為見身是非二為解疑三為不惑不貿戒四為不望五為不恚是為五結已畢便得道弟子不復還世間彼度世不復還是世間是名為却地是為不還福已致得止不還福却地却諸惡地也不還謂於彼得道不還世間受苦身也復增翅止觀令為解捨上五結何等為五一為色欲二為不色欲三為癡四為憍慢五為不解已上五𧗪足為已捨五結便無所著已度世無有漏已竟從正得解脫是為畢地言應儀處世如虛空故曰無所著上五結𧗪皆已消盡故曰解脫畢無所著尚有妙無為為捨畢已世間命根盡亦世間苦盡不復生苦彼以為是陰持入已盡寂然不有陰持入不相連不復發此經上已解之不復相連者謂與五陰六入絕不復發者不復發起五陰六入也是謂寂然矣故曰不復發也是名為已畢無為為已說諦相應亦說份相應份份部四諦也亦說地四󱅦者地亦說福說斷斷諸惡也說罪說離說二無為為一切如是說佛已更度世畢若人欲度世當𧗪是彼何等為九次第思惟正定為四禪亦無色正四定亦已盡畢定為九次第正定彼第一禪已捨五種隨正五種已捨五種為何等為五蓋一欲愛二瞋恚三睡眠四不了悔五為疑是為五種上禪已捨彼愛欲蓋為何等愛欲名為所為五樂愛著發往可求隨願發不捨使發起是名為愛欲蓋彼瞋恚蓋為何等為若人為發行拕𤺙恚相恚非法本所使所從起是名為瞋恚蓋彼睡瞑蓋為何等睡為身跓為意跓為身止為意止謂得身意止不復隨是五蓋也為身癡為意癡為身重為意重為身不便為意不便為身不使為意不使是為睡瞑為何等為意相從令瞑動相動未畢捨為使結重相動至瞑也令不作事是為瞑上頭為睡後為暝是共名為睡瞑蓋蓋由膜覆眼令目無所見故曰蓋也彼不了悔盖為何等為身不止悔為何等為所念可不可不得悔是上頭為不了後為悔是共名為不了悔蓋彼疑蓋為何等若不信佛不信法不信𧗪者聚𧗪者聚比丘僧不解苦習盡道比結使比數有結使也比亦比次也亦從發是名為疑蓋亦有五疑有縣聚疑言郡縣多人說道不同𧗪者意疑也有發教疑有道分別疑言有人發口教不同故曰疑也有欲𧗪定疑有得道福疑如是是為說定疑是為五蓋五蓋上已章句說之上人佛迦沙王經亦說五蓋一為婬妷二為瞋怒三為睡瞑四為樂五為悔疑不止之心與此蓋同也蓋說為何等蓋為却對為却一切清淨法却云何愛欲為却清淨瞋恚為却等意睡為却止暝為却精進五樂為却𧗪亦止結為却不悔疑為却慧不知本從起為却解明不為五蓋所惑故曰明解也