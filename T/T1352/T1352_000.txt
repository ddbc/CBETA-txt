聞如是一時佛在舍衛國祇樹給孤獨園與大比丘眾千二百五十人菩薩萬人俱爾時去是佛剎百千億拘利佛剎過爾所佛土其剎世界名阿難陀拘蠶彼佛號伊迦波提羅耶如來至真等正覺今現在遣兩菩薩一名阿彌陀法二名摩訶法爾時二菩薩來到佛所前以頭面禮佛足長跪叉手白佛言世尊從是間過百千億拘利佛剎世界名曰華積彼佛號最上天王如來至真等正覺今現在遣我來問訊世尊說法安隱受者增進皆無他不得不為天龍夜叉鬼神若薜茘若鳩洹鬼神若羅剎鬼神若虎若狼若人非人所嬈害彼世如來至真等正覺今遣我持陀隣尼鉢來今為一切故欲令安隱得名聲遠聞色貌端政有氣力有筋力強如是闍離摩訶闍離闍蘭尼郁奇目󰫂三波提摩訶三波提是時佛告阿難陀言汝受是陀隣尼鉢持諷誦讀有佛世尊甚難得值陀隣尼鉢亦難得聞若善男子善女人受持誦讀識七世生宿命若善男子善女人受持諷誦讀一切鬼神人非人蛇蚖蝮蠍皆不能害毒不能中蠱道為不行不為刀兵所傷害帝王不能得其便梵不恚之如是阿難陀是陀隣尼鉢七十七億諸佛所說若有中害者是諸佛語為無有異阿逸多菩薩字彌勒語賢者阿難陀言我亦當復說陀隣尼鉢所以者何亦欲令一切安隱有名聲德遠聞色貌端政饒益力其筋力強如是頞䩚跋䩚滅支叉離勒支羅嵐彌漏嵐彌醯離彌離提離爾時佛告阿難陀言汝受是陀隣尼鉢持諷誦讀有佛世尊甚難得值是陀隣尼鉢亦難得聞若善男子善女人受是陀隣尼鉢奉持諷誦讀識十四生宿命若善男子善女人奉持陀隣尼鉢諷誦讀說終不為一切鬼神人非人所觸嬈蛇蚖蝮螫諸含毒之蟲所不能害毒不能中蠱道為不行刀兵不能傷帝王不能得其便梵釋四天王所共擁護阿難陀是陀隣尼鉢八萬四千億佛所說佛告阿難陀言我亦欲復說陀隣尼鉢欲令一切安隱有名聲德遠聞色貌端正饒氣力其筋力強如是頞䩚跋䩚涅䩚鳩涅䩚鐵離抄羅波提安那波提般那波提迦前尼摩訶前尼是時佛告賢者阿難陀言受是陀隣尼鉢持諷誦讀為一切廣說若善男子善女人受是陀隣尼鉢持諷誦讀識無央數生宿命是陀隣尼鉢阿難陀不可稱計億佛所說如是阿難陀是陀隣尼鉢若行道若為賊若為虎狼若水中若犯帝王縣官事當念是陀隣尼鉢諷誦讀持是陀隣尼鉢阿難陀繫著枯樹即便生葉華實何況為人說病不愈當為一切病人呪佛說經已賢者阿難陀及諸會者皆歡喜受行